# -*- mode: mandoku-view -*-
#+TITLE: 蛻菴詩
#+DATE: 2015-09-23 10:26:55
#+PROPERTY: JUAN 2


　　　宫中舞隊歌詞
十六天魔女分行錦繍圍千花織歩障百寳帖仙衣囬雪紛難
㝎行雲不肯歸舞心挑轉急一一欲空飛
鑿海行龍舸馮山起鵠䑓天池神馬出月殿舞鸞来六合妖氛
静群生壽域開吾皇樂民樂願上萬年杯
白玉琱&KR0107;燕黄金鑿歩蓮簫吹鳯臺女花獻蕊宫仙香霧&KR0475;銀
<pb:KR4d0530_SBCK_001-12b>
燭歌雲撲錦筵請&KR0005;供奉曲同賀太平年
　　　　陳伯&KR0005;作北山梓公岳居圖予題于上
髙僧業何許雲夢澤南州楼閣諸天上江湖萬里流禅心無住
著生丗&KR0002;浮休寂寞京塵裏披圖時卧游
　　　　潞荘
松棚叟賣漿棚下午風凉獨澗繞群木数家成一坊蜂閑花巳
&KR0097;&KR0345;罷葉仍桑此地無千歩真堪作蛻蔵
　　　　鴈聲
嘹嘹数鴈度㳅響一悽然半落淮南雨遥沈海上天踈砧欲断
處哀角未吹前我亦離群者聞之夜不眠
　　　　馬通薪
可代薪如桂還宜火作媒翁攤扶杖立童拾戴筐囬野屋塞堆
整山爐夜撥&KR0069;廐官無好亊不遣換香来
<pb:KR4d0530_SBCK_001-13a>
　　　　烏桕樹(西湖慈雲山側和靖有詩)
巾子峯前樹逋仙句最工迥明霜寺外半落石池中鄭老惟書
柿崔郎只詠楓山林正寂寞借此作春紅
　　　　聞蝉
中庭白榆樹時有一蝉声沸繭方抽緒鳴絃忽断笋蒼烟起平
椘落日下高城曽是天涯客因之百感生
　　　書所見(戊戌七月)
溝中人啖屍道上母抛兒有眼不曽見無方能療飢干戈未觧
日風雪正寒時㱕向妻孥&KR0003;母嫌朝食糜
城南官掘穴日見委屍&KR0313;終朝鳥烏下薄暮狼狐鳴氷裂人刳
骨風悲&KR0017;哭声茫茫死生理真宰豈無情
　　　　偕鄢元止善東門視田
白骨如&KR0333;石荒村殊&KR0429;神惡風生殺氣斜照逼帰人應俗悲多
<pb:KR4d0530_SBCK_001-13b>
故全生幸此身靑青原上麥亦復可憐春
　　　　題林德叙竹雪齋
髙齋脩竹林積雪竹間深歳暮不改色幽人同此心種梅分地
&KR0169;籠鶴就墻隂想見椒江上扁舟許客尋
　　　　雪後
雪後北風急起行氷滿須凍泥&KR0104;蹇馬活火爱&KR0475;蒲数口狼依
狽群情虎畏貙毎逢来使問親故有書無
路滑堆殘雪山晴散&KR0043;霾民生巳&KR0151;炭兵氣尚江淮撫丗&KR0104;徒
切謀身計自乖臨觴且復醉吾命有安排
　　　　癸巳元日即事
禁苑朝珂集宫楼晝刻傳雲間黄道日春麗紫微天進虎蠻如
畫仪鵉仗&KR0011;仙晨&KR0026;浄氛渾即是偃兵年
　　　　大駕時廵千官導送至大口
<pb:KR4d0530_SBCK_001-14a>
萬乗廵行逺三&KR0149;佑護多旌旄隨大纛鼓鐸襍鳴駝&KR0004;日浮黄
繖微風送玉珂臣心如草色不断到滦河
　　　　松巢為潜川謝堯章作
林栖有隠君結構出塵氛就樹&KR0210;青雨牽蘿&KR0024;白雲双鳩从比
拙獨鶴与平分華屋非無数山中了不聞
　　　　蛻菴歳晏百&KR0104;熏心排遣以詩乃得五首
開&KR0010;七十五故園猶未帰看從今以後知復是耶非星斗天垂
象龍蛇地發機邊声近稍息一醉典春衣
小小新齋閣温温舊毾㲪精神全藉酒筋力半支藤蟄豸深坯
戸㝠鴻巧避矰&KR0041;頭衲&KR0013;底何異在家僧
丗路正如&KR0068;吾生猶繫匏詩人&KR0084;蟋蟀軍士歎蠨蛸無地营家
食何心觧客嘲山林徒在眼難覓一枝巢
書舎如僧舎心閑與静宜冩多髠兔頴藏乆蚛貂皮宦蹟年劳
<pb:KR4d0530_SBCK_001-14b>
見生涯日暦知未應同與俊肯&KR0018;沃洲期
乆悟無生&KR0003;从容与化遷機忘橰俯仰道悟宻中邊宇縣猶多
壘干戈巳十年吾惟待其㝎帰種故山田
　　　　十月一日
瓦益醅純白甎爐火乍紅風生月暈後霜下角声中飢䑕窺燈
暗驚厖吠巷空于今玉堂老詎信暮途窮
　　　　立冬前二日
髙秋日淒冷且復閉門居蠏壮輸芒後醅香出榨&KR0004;霜籬存晚
菊臘瓮作寒葅更好山翁唱陽春恐不如
　　　　呉下客懷和荅湛囦白先生廷玉
湖海無窮亊風霜薄暮年客程淹白日吾道信青天影自詶形
贈心寕受目憐平生五字律名在萬人前
　　　　懷先隴
<pb:KR4d0530_SBCK_001-15a>
京國㽞家乆餘生只自憐一單如老衲八十又新年義士心惟
血䜛夫舌謾涎何時抱樽酒&KR0015;向計峯前
　　　　七月廿九日
此醜今方殛京城蹀血新也知天悔禍誰謂國無人勝氣騰龍
虎沈機動&KR0017;神大庭親命詔終夜在延春
　　　　自誓
此醜行當殛吾身敢頋危要看奪笏處正是結纓時萬古千秋
在皇天后土知寸心三尺簡肯愧史臣詞
　　　　乙巳&KR0004;度日自壽
今日吾生日開尊向竹齋家人更上壽凡亊請寛懷學道精神
淡匡時志願乖百年原上土自有一抷埋
　　　　病起
強起梳頭坐窓明晚景新生遭兵是劫病與&KR0017;為隣農亊田疇
<pb:KR4d0530_SBCK_001-15b>
廢&KR0065;声鼔角頻故山多藥物徒切未歸身
　　　　雨凉
一雨収殘暑新凉夜頓&KR0264;秋声滿落葉蟲語傍虚&KR0585;衰疾便髙
卧㳺程嘆乆淹山林雖寂寞亦足養吾恬
　　　　&KR0010;晚苦寒偶成四章録似北山老禅易之編脩
風&KR0064;寒逾急星囬歳欲周缺牙便食粥痩骨怯重裘莭物殊牢
落落圗益&KR0861;悠蛻窩真&KR0011;蟄長日火爐頭
清眠夢屡斍霜氣轉凄凄春近鴈北郷月明鳥夜啼爐香㽞墨
&KR0144;燭涙聚銀泥少釋幽&KR0104;疾㝷君一杖藜
兒劣翻書&KR0125;猫馴伴座氊吟懷欣雪夜疾目畏風天惟酒能消
日無方可引年我詩猶偈子一問北山禅
短景促殘歳窮隂連大荒徂三隨所賦亀六可深蔵未了惟文
債堪帰秪醉郷絁衾有餘暖翻喜夜天長
<pb:KR4d0530_SBCK_001-16a>
　　　　四月十三日
白丁駈上城徒手不能兵闘&KR0005;惟人色行涂多哭声惟将孔逹
觧竟遣夙沙烹滿眼黄塵暮悲風&KR0228;淡生
　　　　城東廢寺
一逕入荒寂松風長晝寒野义栖敗屋魔女去空壇古佛金全
剥遺碑字半刓時逢好亊者来剔蘚文看
　　　　遊刘真君廟(俗曰三十&KR0048;文山嘗辟兵于此)
古廟西原上虚廊半欲摧木龍鱗剥雨畫&KR0017;面生苔叟乞烧錢
火巫抄構殿材英雄有神護遁蹟此中来
　　　　漸老
漸老惟貪睡相㽞火有情詩从年長淡寒入夜深清不鼓床琴
㾌慵書帖字生灯花獨何喜連夕向人明
　　　　夜&KR0043;青芝墳園
<pb:KR4d0530_SBCK_001-16b>
水落寛舩歩年豐宻酒壚土酥分地産木&KR0097;薦秋&KR0254;認路塵踪
㫁拖&KR0015;野影&KR0012;行人不可暮落日有於菟
　　　　上都从駕幸東凉亭
鶴禁烟華紫龍岡草色靑羽林移曉仗法駕幸凉亭大業開天
造甘泉發地灵微臣叨侍从願睹萬&KR0022;寕
　　　　西内應制即亊
烽火連齊魯干戈接隴秦四郊多壁壘萬里半烟塵&KR0005;帥屯兵
乆君王遣使頻老臣叨視草進罷一霑巾
　　　　行次獨石驛大雨馹行廿里喜晴
叚段青天出浮雲四散帰燕忙攙馬過蠅乱撲人飛逺道倦行
李故山思採薇北風朝巳冷未敢御絺衣
　　　　&KR0064;疾卧視草堂予再歳分院矣
伏枕朝慵起惟&KR0005;藥裏親紛紜眼前亊憔悴病中身&KR0043;露濃於
<pb:KR4d0530_SBCK_001-17a>
雨秋花好似春最嫌薑桂絶無處乞諸隣
　　　　有㫖翥領宋史刋于江浙次東阿站
南来十五驛幽絶獨斯亭下榻月&KR0004;上捲簾山更靑干時嗟莫
齒从事厭勞形寂寞江雲外誰知使者星
　　　　九日抵武安縣徘&KR0422;店
水落衡漳急川囬上黨髙流年秋忽忽行路日滔滔山市人多
癭沙溝地不毛村墟欣有菊小駐為持醪
　　　　代祀湄洲天妃廟次直沽
曉日三叉口連檣集萬艘普天均雨露大海静波濤入廟靈風
粛焚香瑞氣髙使臣三奠畢喜色滿宫袍
　　　　次石門驛
投老復行役江湖秋興悲艤舟黄落處欹枕黒甜時燕閏歸何
晚鷗晴浴故遲不妨無事飲聊遣有情癡
<pb:KR4d0530_SBCK_001-17b>
　　　　剡中清風嶺王莭婦沈江處有血書石上
盡日經行逺嶀山又&KR0792;山江光寒照外雨氣&KR0333;峯間野艇&KR0699;魚
賣村巫詛虎還千秋貞婦廟㽞在血書班
　　　　關嶺(新昌縣)
青林抱澗阿直上更嵳峩田鑿雲根種人盤鳥道過&KR0333;泉鳴暗
谷豐草被陽坡彷彿疑山&KR0017;衣裳隐薜蘿
　　　　雨中次黄嵓驛
&KR0043;雨晨&KR0004;歇高秋日浸微水聲千澗落雲氣萬山歸委羽洞天
在仙人飆駕飛丹砂如可問吾豈戀朝衣
　　　　夜過石溪驛
籃輿揺醉夢軋軋過前岡木落風聲碎行人月影長逺村時見
火霑露忽零裳一&KR0015;方言異前涂殊未央
　　　　劉山驛(處州馮山嶺)
<pb:KR4d0530_SBCK_001-18a>
兹山&KR0011;台剡囬復度中岑傳舍白雲上人家烏桕林此身嗟老
大行路轉嶇&KR0706;佳處時停䇿終焉惬野心
　　　　瀬溪(一名猴溪)
古渡猴溪外風烟淡欲無島人形貌恠閩　語言殊小店魚蝦
市深林猿鳥都肩輿看山好&KR0049;&KR0016;緩前駈
　　　　發漳州
萬里漳南道遥連嶺嶠東山寒冬息瘴海近晝多風廢圃攅筋
竹踈林落刺桐㯽榔新善啖一觧&KR0043;醒空
　　　　歸武林家雨至練市韓伯清荘
溪雨寒猶重山雲晝不開老夫喜閒暇練水得&KR0403;洄鳬鴈衝船
過魚蝦入饌来故人居漸近應待舉吾杯
　　　　汎舟靑鎮至姚師善莊夕囬韓莊
明月半溪水歸人中夜舟樹隂屯岸合螢影入烟流勲業生無
<pb:KR4d0530_SBCK_001-18b>
取田園老可謀悠然發清咏思繞白蘋洲
　　　　召入國學雨中過髙沙湖
細雨洒秋色平湖生白波客心貪路急帆力受風多落木生詩
思驚禽避棹歌舟行不借酒兀坐奈愁何
　　　　登歌風臺
君王逝巳乆遺構在■城空闊青徐拆蒼茫楚漢争荒山尚雲
氣喬木有風聲無限登臨意長歌忼慨生
　　　　早發魯橋
路滑&KR0040;&KR0004;歇山昏雲未開看燈野店近聞鐸賈車来馬飽力方
健蛬寒聲易哀偶逢南去使早早附書囬
　　　　泊隆興章江門
把酒西風裏挂帆南斗旁夕陽城角盡人影水中長問俗勞羇
旅干時儗俊良平生查上意漂轉益難忘
<pb:KR4d0530_SBCK_001-19a>
　　　　還自臨川省親鄞之長山元日有作(丙辰)
茅屋鹿皮几柴扉烏角巾杯盤豐海味禮數畧郷人樹霽石秋
曉山暄槎浦春僻居無一事即是葛天民
　　　　次曹娥江
廟貌丹青古碑詞風雨訛桮投估客拜神降女巫歌沙竈燒鹽
速潮船聚堰多貞魂招不得揮酒大江波
　　　　北歸四月一日舟至市涇(乙丑)
緑樹村村合晴川浦浦通岸容寛積雨水色㝎囬風戍近時鳴
柝漁歸忽艤篷船人喜相約乗早過垂虹
　　　　泊淮口
灧灧潮&KR0004;上移舟出浦中岸分清濁水帆掉合離風傖楚方言
&KR0462;徐&KR0045;地利通何殊入喬口懐古思無窮
　　　　黄河
<pb:KR4d0530_SBCK_001-19b>
櫓後風才順桅頭日未斜舊河通瓠子新浪漲桃花得鱠因沽
酒聞䳌更憶家迢迢雲氣外北望是京華
　　　　㽞&KR0043;洪洞慶雲&KR0026;劉山甫方丈
旅寓丹房夜髙城乍絶鐘蠟花燒燭短乳面潑茶濃山豁三更
月秋添四壁蛬殷勤老貞士清話得从容
　　　　舟行即事
霧樹渾連水氷溝不受潮米鹽江上舫魚菜市中橋壮士寧辭
辱仙公㑹見招&KR0065;淮無酒禁磊隈剰須澆
天水混無際中流明月輪山形立積鐵潮色爛鎔銀沙露凍粘
石海風寒薄人舟師傳吉語沽酒祭江神
　　　　歸来
&KR0368;擾群生裏茫茫大化中是非同喻馬得失一亡弓買酒从賢
濁論文任&KR0017;窮此身河上鳥只合信天公
<pb:KR4d0530_SBCK_001-20a>
處士聲華逺吾生志趣同結廬猶洛北避丗即橋東幾見薫天
冨俱成撲地空虞羅謾機事未許&KR0434;冥鴻
　　　　七月一日之集慶望日次錫山&KR0043;玄文舘
海月光芒濕川雲意緒閑剛風浮地外元氣滿人間野榜歌相
荅漁燈去不還電明知有雨只在九龍山
　　　　九日謁告歸阻風御河齊家堰(壬午)
雨後風俄&KR0064;蔵舟古岸隂早霜紅樹變殘月白河沈鷗汎乗長
浪狐跳没逺林人生信淹速那敢易&KR0004;心
　　　　至通州(去&KR0010;南帰以九月十二日發通州/今年召入亦以是月日至通州云)
驛卒争鳴鼓舟人喜下桅依然今日到恰以去年囬岸黒秋濤
縮川紅夕照開君恩忘險阻不覺畏涂来
　　　　自悟
古佛風潘盎詩僧醉可朋有生還有劫無盡本無燈早自楞伽
<pb:KR4d0530_SBCK_001-20b>
悟今非願力能此心寧萬慮於道即三乗
海内虚遊子山中蛻骨仙一單如老衲八十又新年野馬飛䆫
日醯雞舞瓮天吾今丈人行肯與衆争憐
　　　　上除日南山蓮社期懴偕伯清昆季還飲南園
禊飲湖亭上臨流自祓衣閏㽞春事晚風打酒船稀蛙子黒&KR0004;
出桃花紅欲飛早霞知有雨霑洒送人㱕
　　　　伯清邀予至青芝塢汎湖暮㱕(塢韓先隴也)
落日風花起寒波倐眇然山蔵進雪寺岸護種氷田醉眼輕浮
丗牢愁入暮年&KR0002;為湖一曲携釣隠漁舩
　　　　淸明遊包家山(乙丑)
逺近紅千樹繁開奪艶霞月明寒食雨春老上陽花軰路迷游
躅宫詞入夢華東風葵麥恨囬首野人家
太液曽来鵠髙臺舊影娥美人黄土盡故國白雲多野草荒神
<pb:KR4d0530_SBCK_001-21a>
籍宫蓮怨棹歌羌兒洗馬處斜日滿寒波
　　　　偕&KR0045;瑀元誠王&KR0464;自行湖堤閑歩
湖上西風急秋隂正杳冥水㾗連岸白山色徹雲青蟄燕依深
谷還鷗下近汀君歌我當和有酒滿長缾
　　　　秋試後胡益士㳟㱕畨易與游呉山聖水寺
髙處見滄&KR0538;西風吹酒醒潮来一片白山擁萬重青草木如浮
動烟塵忽杳冥登臨不可極吟思滿秋汀
　　　　清明日偕李欽嗣㳺呉公弓臺至雷塘蜀井
路絶平沙過新塘水半乾龍㱕雷雨惡鶻没海天寛縣幟春酤
熟行厨野祭寒此生無&KR0029;泊隨處得盤桓
　　　　九月八日陪危太朴偕梁九思遊南城三學寺萬壽寺
南城多佛刹結構自遼金旁舍遺民在殘碑好事㝷雨苔塵壁
暗風葉石幢深一飯蒲&KR0475;了䔥䔥鍾磬音
<pb:KR4d0530_SBCK_001-21b>
休日得聮&KR0016;髙秋天氣新樓臺唯見寺井里半成塵壞廟&KR0017;無
主荒丘狐化人千齡共須盡囬首一傷神
　　　　文昌樓望月時家巳㱕浙上
今夜溪樓月登臨倍惘然電光何處雨風色欲秋天歴歴燈縁
岸依依&KR0327;起船江湖歸路渺囬首白鷗前
　　　　清明日遊東山謁栖霞嶺&KR0311;先生墓
前軰凋苓盡南陽有古阡詩應傳四海酒不到重泉槐國真成
夢桃源亦是仙松根一匊淚&KR0228;淡墮風烟
　　　　秋日獨行埂上偶至清修寺(庚午)
溪南野寺幽巾舄偶相求古道多黄葉殘僧半白頭逺村髙鳥
暮灌木&KR0333;蟬秋此地茅堪剪吾&KR0005;卜隐丘
　　　　四月望觀帝師癹思㧞影堂慶讃立碑(丙午)
佛子来西竺巍然南面尊法筵花散漫香殿玉温黁龍象諸天
<pb:KR4d0530_SBCK_001-22a>
下鐘螺竟日喧朝觀立随喜如在給&KR0012;園
　　　　九月六日&KR0043;寳集寺
来借禪房&KR0043;悠然空客心殘僧幾人在舌殿一燈深簷鐸能胡
語齋居發海音重陽有已近聊復此登臨
　　　　次韻莫景行夏夜望雨
苦&KR0044;不可忍汗膚鱗甲生雨分何處落月在半天明蟲語迎秋
早川光入夜淸得凉忘坐乆河漢欲西傾
　　　　次莫景行春雨喜晴
春事渾牢落離居集百憂照泥星易黒潑火雨難休桑濕多生
耳&KR0345;寒未舉頭江流不可渡風急捲潮頭
　　　　甲子元日夜大雪&KR0004;三日立春始晴
幾年無此雪南國見應稀平地深三尺飛花大一圍銀河乾徹
底白石爛生輝閏色饒梅柳新春曉巳歸
<pb:KR4d0530_SBCK_001-22b>
　　　　南園宴集雨歸有作
驟落菰蒲雨遥生菡萏風歸雲龍井黒倒照鳯山紅簾暮舟頻
引衣凉酒屢空歌聲未可放花底有驚鴻
　　　　辛未苦雨
秋田猶鉅浸春日復連緜醉使呼堂上飢人死道&KR0065;鶴神方下
地龍伯巳行天真宰如容問吾心血可箋
　　　　癸酉人日雨中(是&KR0010;十二日立春)
積雨&KR0005;謀雪新年未入春半生如過客七日又逢人綵勝天花
小香醪玉色醇多憂亦何事適意任天真
　　　　與勃海孟芾景章守&KR0010;成居竹宅(子長一歳)
此老無柴&KR0068;&KR0109;期一見同詩如孟東野名是米南宫把酒推年
長圍爐到夜終賸吟須賸醉相對各衰翁
　　　　庚辰元日立春
<pb:KR4d0530_SBCK_001-23a>
綵燕方迎&KR0010;蒼龍適建辰車書時有道宇宙物皆春紅喜燈花
重青看菜甲新屠蘇不辭後巳是白頭人
　　　　戊子正月連雪苦寒荅叚助敎天祐吉甫(二首)
雪寒渾未解風力更狂吹強飯憐君瘦重裘覺我衰酒香紅面
頰燈影黒鬚眉黄鶴山中路求田巳有期
三年冗&KR0054;士(自謂)四海老詩人(吉甫)同是桑榆日惟堪麴米春
清嬴元壽相(吉甫)骯&KR1507;任長身(自謂)微子誰知我从来&KR0180;更真
　　　　四月十四日習儀白塔寺有㫖翥升院判
乍換朝衫紫祗憐客鬂華才知無&KR0024;丗官喜不離家海燕雛方
乳戎葵蕊未花㱕来北窓卧塵汗滿烏紗
　　　　七月六夜對月
星㑹黄姑夕天囬白帝秋明河&KR0004;左界大火漸西流晚景逢多
故寒心集百憂山林莽&KR0705;落何處覓丹丘
<pb:KR4d0530_SBCK_001-23b>
　　　　乙未元日
稍稍鐘鼓動紛紛車馬朝張燈照白&KR0288;把酒送寒宵黄石終㱕
漢洪厓及見堯芻言欣見採拭目望新條
　　　　&KR0010;除日
七十古稀有忻然歳更新換衣癡女喜分粟故人貧軟飽須官
釀竒温愛絮巾明當候雲物載筆紀王春
　　　　&KR0064;風
閉户復閉户黄塵千丈生不雨草無色衝風人倒行游子念郷
土腐儒&KR0104;甲兵狂吹不肯息終夜為心驚
　　　　長至日(壬辰)
至莭得休暇閉關冝燕居孤懐愁易切逺信語多虚壽酒敎児
&KR0134;祥雲聴史書親知半湖海無地問何如
　　　　大風(時送友南城)
<pb:KR4d0530_SBCK_001-24a>
徹晝風何急避行陵樹旁驚沙撲面黒野日暎人黄科斗旱未
出栗㽞寒尚蔵窮途淚易下不是阮生狂
　　　　七月旦立秋風雨夜寒
綀衾不解暖巳索絮衾眠老疾日漸退餘生天所憐蝎行窓&KR0083;
響蛾撲燭花偏喜見沽頭報江南有到船
　　　　嘿坐(時俸支降真香)
嘿坐&KR0026;浮丗何殊起㓕雲㹻寒夜嘷母鴉急晩追群應俗神嗟
耗經冬足苦皸俸香吾獨喜日可炷爐薫
　　　　除夕
坐玩群兒戯閑供一&KR0015;懽朱丸那欲&KR0017;白酒不禁寒官索題春
帖鄰分饋&KR0010;樂歸期知幾日謾檢暦頭看
　　　　&KR0004;三日夜玩月至中秋得詩二首
化工金鑄巧又換一鈎新逺道傷遊子深閨喜拜人影懸秋半
<pb:KR4d0530_SBCK_001-24b>
破明遡日西淪正擬排宵看裁詩莫厭頻
新月過&KR0004;弦水輪次第圎空中真見相清極恍如仙舊雨蒼苔
地新寒白露天胡床延佇乆不覺屢移前
　　　　悼太平公
晨起洒杯酒北風吹淚痕豈徒歌楚些端欲呌天閽碧化萇弘
血春歸杜宇䰟千秋一史筆誰辨逐臣&KR0072;
　　　　梅隠為蕃禧&KR0026;余道士作二首
隠者多幽事鉏雲自種梅幾盤山徑術強半雪莓苔拾藥泥丹
竈浮香入酒盃時時霞上友清曉踏寒來
茅屋西林下逋仙恐是君支笻鶴外見哦句竹&KR0065;聞老樹春常
早空雲雪不分道人無夢乆何處覓梨雲
　　　　識趣齋為山隂魏仲逺賦
夏葢湖濱宅幽然水竹開荘前魚市合山下酒船来把釣依雲
<pb:KR4d0530_SBCK_001-25a>
樹尋詩歩石苔相羊総成&KR0208;直待醒心囬
　　　　&KR0009;雲門僧&KR0002;耶溪兼題其松風閣二首
聞道耶溪叟髙年出寺遲眉毫長幾許布衲破多時掛錫鶴移
樹繙經花滿池相望一江水歳晚赴幽期
閣外老松子䔥蕭虚&KR0284;生定從何処起寕有不平鳴我耳固師
耳風声是樹声他時扣禅寂衲破睡天明
　　　　送泐季潭遊天台并送淵侍者歸天台二首
来從石城寺去訪石橋僧錫杖空山路禅龕獨夜灯道知文暢
得詩許絞然能到日西岩下應吟瀑布氷
觧夏囬天竺㝷真問石橋隣房留偈徧歸路戴經遥瀑壮懸秋
雨江明日上潮題詩&KR0009;相憶何処寛山寮
　　　　送蒲室殺本中往住長芦寺(嘉禾人)
丈錫風塵傺師行戒畏途故人懷檇李春水到長芦舎利藏金
<pb:KR4d0530_SBCK_001-25b>
塔袈裟繫珤珠禅房大自在應念室中蒲
　　　　謁儀則堂上方&KR0026;听續撰澤氏通鑑
平生方外朋今識故郷僧史有春秋筆談空大小乗香厨朝飯
麫古殿晝然灯帰路烟蕪外斜陽下道陵
　　　　北山以雪窓墨闌竹石求題(次韻)
幽蘭出楚畹美竹自湘濵共友三生石俱凾太古春山林空見
相氷雪老通神長作禅房供毋令墮丗塵
　　　　送蒙古僧印空岩还黄龍寺(印受戒于天目山二首)
高僧明庭秀受業自南宗心法捷為印禅機捷&KR0002;鋒炉香来化
鶴瓶水豢降龍弟子經窓外應占舊偃松
古刹西江外師居最上方山神出護法天女下焚香乆客霜髭
滿歸舟雲樹長秋期到天目容我借禅房
　　　　北山以着色蘭贈西昌堯如淵永題
<pb:KR4d0530_SBCK_001-26a>
南國碧雲暮西風芳草多相思故人逺如此别情何諸絶山僧
筆蒼茫楚客歌慿將万里意一問洞庭波
　　　　嘨亭為塩令賈䇿治安題(亭在西㒷江上)
老子掀髯処雲間&KR0012;草亭不妨舒逸氣直恐動精灵風水劃秋
涌魚龍悲夜听幾畨流響歇江冷越山青
　　　　&KR0009;題欽惟心山房(在京口普照寺)三首
普照南徐寺蒼蒼祇樹林馱經惟白馬布地盡黄金午&KR0394;鐘声
逺寒灯殿影深由来丗界黒誰與一明心
朱方有真子心印悟南宗奏樂飛天女聴經化海龍香凝行道
席灯照着衣鍾猶厭依城市開門别種松
名山旦夕仰方外&KR0043;心親業白到&KR0004;地性空無一塵乞鍾時出
寺坐夏不迎人想見惟心叟風凉滿㲲巾
　　　　輯山村先生詩卷(旧多今不存二首)
<pb:KR4d0530_SBCK_001-26b>
昔在垂髫日今嗟薄暮年床&KR0012;郄氏選詩得謝公傳故國空戎
馬荒山冷墓田秖令後死者忍淚讀遺篇
卷可留天地詩嘗泣&KR0017;神鶴仙歸化鶴&KR0013;髪下騏驎素望髙前
輩青衫老此身栖霞石表在終古不成塵
　　　　金水橋上聞&KR0080;池荷香(内&KR0080;)
立馬金河上荷香出苑池石橋秋雨後瑶海夕陽時深樹栖鴉
早微波浴象遲煩衿一&KR0015;爽正喜好風吹
　　　　次韻題大雷山桃源汪氏桃隠(鄞縣)
幽甚&KR0047;雷路嘗聞故老傳墟通賣魚碶潮入種蚶田櫺子渾成
樹桃花不計年山中多佛寺香火肅芉芊
&KR0047;北二十里两山中過雲采芝隨鹿去拾果与猿分酒熟青田
核羮香碧澗芹非君播詩句那得丗人聞
　　　　鑑堂上人招予適慧山舟行不成往固&KR0009;
<pb:KR4d0530_SBCK_001-27a>
竟&KR0018;山游約長懷苐二泉毀茶休著論載酒謾回船㑹摘春林
雨来㝷午竈烟從師坐聮句秪恐廢安禪
　　　　溪居山水山景二首
想像溪居好時来放釣船滄洲茅屋路春水白鴎天林壑無多
地烟霞自一川底須論咫尺對此巳茫然
何處野人村微茫澗谷分林多太古樹山有四時雲烏跡還成
道猿啼或作群秋風茅屋破誰賦隠思君
　　　　清溪濯足圖
黄塵滿双脚宜賦故山㱕觧屦就清泚舉頭看翠微林猿下窺
&KR0176;石蘚欲粘衣更覓魚竿伴閑来就釣磯
　　　　&KR0026;潮
海口潮&KR0004;上江流壅不行大風生氣势烈日奪光晶鷁首来何
駛鴟夷怒未平呉児誇壮&KR0026;車馬暮填城
<pb:KR4d0530_SBCK_001-27b>
　　　　水墨逹麽像班惟志筆
佛法無多子西山雪拄天應㝷䓗嶺去方觧少林禅鞮屦露双
脚罽衣披半肩虚空本無住湏借影中&KR0019;
　　　　数日北風興懷過海諸友
数日好風色行人應到家秋花香獨耐寒鴈字多斜薄飲無長
酒輕行有小車吾心何尒汝聊復度年華
　　　　啖筍
今旦食指動新苞来上林此児森似玉饋我重如金晚火炊鮮
滑春雷發蛰深山園未能往少快老饕心
蛻庵詩卷之一

<pb:KR4d0530_SBCK_002-1a>
蛻菴詩卷之二
　　　　　　　　　衡　山　釋　大杼　北山　編集
　　七言古詩
　　　　題昌化陳孝子傳
百丈山前妾辭主禮賢鎮中子逢母三十餘年昨日同白髮相
看涙如雨阿&KR2890;去時未㫁乳児壮得知心獨苦清湖老嫗天所
留逆旅主人神使語㱕来桑竹溪之滸婦前持觴児起舞双&KR0050;
生祥表秋圃豈用旌書動官府呉人買妾紛莫数歳滿母㱕遺
子女巷南巷北不相覓況復山川兩脩阻嗚呼千秋復萬古孝
子之名在寰宇丗上滔滔忘母人不媿唐昌一抷土
　　　　題銕石&KR0865;馬圖
神厓黒龍時出水游此何年得其子是何毛骨如積銕㢠立長
風獨竒偉霜蹄白鼻散五花倐見馬中真騄耳羙髯奚官能剪
<pb:KR4d0530_SBCK_002-1b>
拂不遣雲鬉涴泥滓少施控勒即飛騰唾尚不敢况敢捶馬生
豈在粟一石不飽寧能見材美朝燕晡越信汝良安得壮士同
生死阿師一室巾錫外時展此圖臨燕几三生似是支遁林愛
馬苦心同&KR0002;此平原豐草秋漠漠怳惚寒沙颯然起英雄有志
在青霄老眼因之空萬里
　　　　題趙文敏公畫馬
君不見漢家&KR0005;軍求善馬戰骨縦横血流野㱕来作歌薦宗廟
寧悲&KR0017;哭宛城下何如聖代徳所懐入獻磊落皆龍媒右牽者
誰鬈者偲萬里知自宛沙来銀光鏡懸蹄腕促老奚識性仍善
牧時廵之外游幸稀飽秣原頭春苜蓿呉興學士藝絶倫妙處
直以曺&KR0005;軍只今有馬無此筆誰與冩之&KR0019;丗人爲君甘老駑
駘群
　　　　題牧牛圖
<pb:KR4d0530_SBCK_002-2a>
去年苦旱啼&KR0251;塊今年水多深没鼻爾牛觳&KR1100;耕得田水旱無
情力皆廢&KR0030;中見此東臯春牧児超揺犢子馴手持鴝鵒坐牛
背風柳烟蕪閑殺人児長犢壮湏盡力豈惜辛勤供稼穡縱然
喘死死即休不願徴求到筋角
　　　　題李白觀泉圖
玻瓈杯中春酒緑醉墨淋漓牡丹曲平生合置七寳床白苧烏
紗美如玉阿瞞荒宴百不理寧計宫花㗸野鹿何物老嫗生此
児偷向金鷄帳中&KR0043;髙&KR0005;軍&KR0138;奴&KR0032;耳誤使脫鞾吾所辱要㽞
汗韈蹋鯨魚䑕子何堪煩一蹴尋常溝瀆不可濯何處容伸遭
汙足翩然却下匡廬雲五老峯前看飛瀑
　　　　題郝内翰書所作夢&KR0026;瓊花賦後
釣魚山前龍上天武昌城外走蜀船老姦欺國馳露布使者坐
囚吞雪氊潰兵一夜甲填水血汙木綿花下&KR0017;豈知老仙方卧
<pb:KR4d0530_SBCK_002-2b>
游鶴背天風扶夢起頽雲挾月光西㳅玉簘聲断江聲愁露革
泣盡瓊樹死廣陵春色寒於秋百年遺賦人争重勁墨遒毫精
爽動節旄苓落喜生還回首江南巳如夢花神換根春更芳想
像月色扃餘香楚招無人青鳥去公不少㽞空涕滂
　　　　題趙仲穆怪石竒木
君不見岳陽城南老樹能化人又不見草中巨石如卧虎樹逢
仙客授還丹石誤&KR0005;軍飲飛雨海寧太守提健筆與丹通靈箭
角力山精木魅寒睒暘千年醜怪匿不得衘瘤半裂雷火出隠
入雲綃露竒蹟猝然一見心膽驚氣盡畫工俱辟易挂之髙堂
風動揺古色一片秋䔥䔥待侯硯池卷東海㱕冩扶桑與沃焦
　　　題長孫皇后諌獵圖
黄門曉出西清仗秋色滿天鷹大王虎落遥連渭水南鸞旗直
渡河槗上日&KR0065;雲氣五色文虬鬚天子真天人羽林猛士森成
<pb:KR4d0530_SBCK_002-3a>
列六氣不驚清路塵太平無征帝神武豈爲禽荒&KR0005;按旅巳知
哲后佐興王不數樊&KR0078;能覇楚從容數語即罷田六宫迎&KR0015;花
如烟蹕回那待外廷䟽聴諌由来同轉圜天寳神孫隳大業錦
繍五家争蹀&KR0604;可憐風雪&KR0784;山宫政與真妃同射獵
　　　　題華山圖
華岳連天向西起澒洞秦川三百里巨靈髙掌削夫蓉影落黄
河一&KR0093;水雲臺霧谷巢神仙羽衣金莭時周旋㱕来失脚白騾
背㱕来石上長鼾眠千載悠悠&KR0009;玄賞耳孫風骨猶䔥爽逺&KR0025;
丹丘渡滄海&KR0503;挹神蹤欲長往何人想像圖真形曡厓隂洞髙
林青上摩金天之帝京下&KR0259;玉女之明星峯邪麓邪两莫極虎
豹呌絶烟霏冥仙家樓&KR0026;超然住遥認微茫是征路丹梯銕鎖
不可攀直喚茅龍上天去
　　　　懶拙道人苕溪曉望圖
<pb:KR4d0530_SBCK_002-3b>
憶昔薄遊苕之城溪光近秋山晚晴連峯接嶂望不及惟有白
雲縦復横漁村無火林樹黒微風忽起菰蒲聲月&KR0025;太湖東畔
出直射西塞山前明人家碧玉壷中有野舫銀河天上行酒酣
時豈發長嘨水底直遣魚龍驚老暉郷亦此盤礴安知今我非
三生盡捜萬&KR0090;入竒筆畫與詩境俱峥嶸吾家苕中有茅屋京
塵滿髩難為情頓令扁舟夜入夢萬頃漚波㱕濯纓
　　　　金宣孝太子墨竹
少海神光射天起中有蟠龍龍有子混同江聲何處来捲作琳
琅墨池水蜿蜒欻起鱗鬣張蛻骨立化千篔簹一朝侍臣抱髯
泣鶴駕不㱕雲路長百年梁&KR0080;陵谷變㳅落人間能幾見明昌
内府應秘蔵小字親題保成殿吁嗟帝子真天人此君亦作天
人真君不見洋州老太守揮洒雖工無此神
　　　　緑玉連環歌為邢從周典簿作
<pb:KR4d0530_SBCK_002-4a>
于闐河頭夜光發赤髯賈胡采明月中有美璞凝寒晶惟許&KR0017;
工能琢成伊誰得此邢公子示我緑玉双連理怳如空碧虹氣
垂半隐青瑶蟾一規展之兩環不逾尺曡作&KR0475;團小蒼璧&KR0150;文
錯落映雷文宛是昆吾寳刀刻廬陵學士癖好竒辨古重以瓊
琚詞&KR0226;瑚佩鈎詎可數我疑制自金源時集賢仙公丈人行鳯
閣舎人文有様請君㽞束宫錦&KR0129;待看揮毫玉堂上
　　　　并州歌送張彦洪使畢還河東
吾郷故人苓落盡見子老成殊慰心祥金百煉乃利器桐尾半
焦方賞音河東臬府幙下士飛傳来作朝正使太和嶺上盗巳
空旗旌盡是官軍紅殺人如麻道路絶朝狐暮梟競巢穴嚴風
欻起霜倒飛塞日黯淡寒無輝子来未幾遽言㱕使我東望淚
沾衣豈不聞并州少年游侠子手携玉龍最輕死并州&KR0005;軍劉
越石夜半登臨長嘨起汾河直来繞郡城鴈門離石寒峥嶸老
<pb:KR4d0530_SBCK_002-4b>
旻四葉彈丸地大梁全師勞再征一朝征賊輙破碎大&KR0005;不誅
天失刑為子作歌歌憤激眼中太行如動色安得壮士射烏弓
為落&KR0884;搶連太白
　　　　劉道&KR0096;為李逺子微作青山似洛山圖為作歌係之
石頭城中有眇&KR0396;之秦淮秦淮東㳅入江逺其上曡巘連層崖
牛頭双闕雲間開三山北山鬰烟霾六朝遺跡猶在眼千古往
事徒興懷昔人謂此洛中似四面青山圍二水劉侯熟識此景
勝况復愛畫入骨髄五尺長&KR0083;繭不如乗興破墨塗成圖漁梁
茅屋昏欲無壞陵荒隴迷楸梧寒潮巳落㫁岸闊行人不渡扁
舟&KR0012;嵩邪邙邪漫漶那可辨但見招提林杪直下蔵村墟憶我
覉游石城日江雨山烟正䔥瑟横塘酒家好新酒醉&KR0029;船窓看
竒崛只將健句冩㱕来却恨此時無此筆
　　　　吴儁仲傑横河精舎圖亦道&KR0096;作
<pb:KR4d0530_SBCK_002-6a>
一巢拂衣拂著&KR0043;鶴背掛劍踏落長松稍空濛杳靄迷處所豈
復漂摇畏風雨既非鳥窠老衲子無乃中林古巢父填窓擁户
晝不開神光隐見金銀臺雲之君&KR0006;鳯為馬往往玉簘吹月来
道人幾年游上國賣藥壷中人不識洞玄宫舘(剛中所建宫名)
一&KR0112;殊靈秀似與仙都敵故巢未破㱕便得㱕到玉山多美石
我詩母刻刻此圖留照千秋山水碧(剛中永豐縣人)
　　　　送崔譲士良都事江淮行省
時平乆不脩武俻一旦盗賊起跳踉南窺荆鄧北徐汝紅巾直
来據武昌摧城破壁官吏走九江太守能死守赤眉銅馬終殄
除此賊游魂那得乆天兵势&KR0002;風雨来直掃四野無氛埃廟謨
最先擇&KR0005;帥國計莫重完江淮堂堂中書開外省幙府人材&KR0029;
公等崔侯如刃新發硎鋒銳所當無肻綮金湯表裏元有捷正
藉全籌申薄伐草茅有䇿可採用義士多方須教閱酒酣客起
<pb:KR4d0530_SBCK_002-6b>
征馬鳴壮氣滿髯肝膽傾浩歌把劍徒激烈老矣莫賦&KR0025;軍行
　　　　爲古紹先題劉平妻胡氏殺虎圖
沙河岸&KR0065;秋草白棗陽城頭落日黑老兵辛苦踐更来林下稅
車聊一息黄蘆颯颯中夜鳴倀&KR0017;呌嘨悲風生虎飢得人怒不
置婦急徒手危相争直前死力持虎足呼児進刀屠虎腹但知
有夫豈知虎視之何殊机上肉當時一擊寕頋軀驚魂碎骨仍
携扶九原瞑目巳無憾舊血勿湔身上&KR0237;千秋莭義傳郷閭我
猶膽怯見畫圖健婦果勝一丈夫嚮来馮婦有不如
城南北風朝捲沙&KR0005;軍開宴樹大牙黄須健児飽酒肉十十五
五来&KR0005;車盡駈丁男作生口&KR0017;妾&KR0017;馬充其家嗚呼上天不可
問道旁&KR0026;者徒咨嗟
　　　　范寛山水
<pb:KR4d0530_SBCK_002-7a>
憶昔往㝷剡中山南明天姥相縈盤客路上頭穿鳥道行人脚
底&KR0191;風湍旦寒露重多成雨&KR0165;霧濛雲互吞吐僕夫相呼岩壑
間空響譍人作人語溪窮岸断地忽平石門壁立如削成隔水
無数山花明中有人家雞犬聲向来老眼曽到處此境俱作桃
源行百年留在范寛筆水墨精神且䔥瑟上有翰林學士之院
章恐是宣和舊時物林&KR0400;野鶴應自在令我想見猶前日時平
㑹乞間身㱕一壑得專吾事畢
　　　　張師䕫為郭子静作終南山色因題
終南山色秀可食中有游雲動凝碧華嶽西囬仙掌髙仙都下
射金精白緇宫琳舘馮險阻渭水秦川来咫尺古木深藏魍魉
寒隂厓杳入蜿蜒黒幽人舊隐依青壁蘿逕柴　閉寥閴野槗
挿岸何處船落日無人獨㱕客檪翁筆法追郭熈逺意欲&KR0009;烟
霞微半生江海屢驚夢萬里風塵能化衣捷徑無媒既愁寂故
<pb:KR4d0530_SBCK_002-7b>
山好在&KR0154;遄㱕尚&KR0003;于今明月夜時有簘聲臺上飛
　　　　天香室爲四明定水復見心禪師賦(寺有楊誠齋題)
定水山中多古桂老璘結茅来避丗嚢中少試蒸花法正藉烟
霏作輿衛誰令作詩傳丗人一時攪動聲聞塵百年公案結未
了復翁拈起還清新喝開石壁壁成字百顆明殊照天地不関
旃檀林下風薫破枯禪半&KR0065;鼻吾聞佛家别有衆香國我亦三
生學禪客&KR0002;爲一洗六根空&KR0025;子㱕来分半席
　　　　題趙文敏公木石有先師題于上
吴興筆法妙天下人蔵片楮無遺者南陽詩律動江湖一篇才
出人争冩二老風㳅傾一時只今傳畫仍傳詩清&KR0386;月露秋見
影黒入雷雨寒無姿仇山黄鶴去不返苕溪鷗保&KR0010;俱晚好呼
銕爪夜錚錚刻向青珉照人眼
　　　　題武林姚氏頥壽堂
<pb:KR4d0530_SBCK_002-8a>
有地須種木蘭花有樹好&KR0043;双啼鴉木蘭女児能代父慈鴉之
雛能哺母姚家堂中如畫圖鶴&KR0288;髙居綵衣舞當年兵塵暗郷
関扶携藁砧烟瘴間天留晚福在平丗去家萬里仍生還有児
有婦供滫&KR1329;書聲歌聲動鄰里板輿不待魚軒列鼎不如&KR0018;米
中有至樂物莫比酌彼金罍酒起爲熈壽&KR0084;慈顔日日春風和
&KR0068;心之詩豈足多我今獨無空尓羡如此堂中萱草何
　　　　題雪溪待渡圖
晋陽山下蒲村渡㫁坂連岡曡烟樹横汾水落㳅更急客子西
㱕迫秋暮朔風轉雨作雪飛&KR0029;盖沙頭泥没屦後来者誰須我
友望望津船出前溆濕雲撲地&KR0065;鴻驚危槗掛岸征馬生樵家
有徑凍葉平土床火煖無人聲&KR0333;峯倒&KR0029;白石爛空壑半壓氷
槎横㱕来想像猶眼底詎擬&KR0260;夫能盡此溪明雪净古色起一
片荒寒在窓几&KR0010;晩逺㳺吾倦矣
<pb:KR4d0530_SBCK_002-8b>
　　　　題李早女真三馬扇頭
金源六葉全盛年明昌正似宣和前寳書玉軸充内府時以李
早當龍眠想當畫院供奉日飽閱天閑萬竒骨䓁閒㳺墨落宫
扇駿氣凌風欲超忽霧鬛風鬉剪剔新郎君　玉為人四帶
紗巾繍方領醉鞭踏盡燕臺春一聲白鴈黄河暮豈料征蹄竟
南渡囬首西風障&KR0062;塵女仙空抱琵琶去
　　　　題陳所翁九龍戯殊圖
兩龍頡頏出重淵白日移海空中縣一龍囬矯一倒起側磔胡
髯怒歕水大珠炎炎如彈丸爪底雲頭争控摶一龍仰首逆鱗
露兩龍旁睨蒼厓蟠恠風狂電浩呼洶天吳倅立八山動一龍
後出&KR0057;崛竒半尾戯繞蜿蜒児児生未角巳神猛一頋却走千
蛟螭陳翁硯池蔵霹&KR0430;往往醉時翻水滴便覺天瓢入手来雨
氣糢糊渾是墨我嘗見畫多巨幅&KR0619;蕩驚濤駭人目何如此筆
<pb:KR4d0530_SBCK_002-9a>
窮變化三尺微綃形势足是翁前身定龍精故能吸欻奔精靈
卷圖還君慎封鐍但恐破壁飛空冥
　　　　題侍郎秋江捕魚圖
秋江水多魚唯唯海風駈潮葭菼靡輕舠競載罛罔出欲向中
流截魴鯉巨鱗有神不可&KR0023;騰沓波濤脫泥滓最憐濡沫笭箵
間小白鍼頭尖如指釣璜渭叟晚終遇西塞玄真徴不起&KR0002;人
自是隐者徒豈比沙島漁蛮子髙&KR0971;能畫得玄理塗抹山川游
戯耳千岩万壑堆白雲稍看人家喬木底眼中之景何所似冨
春澤畔鸕鷀里兩䑓䔥瑟秋氣髙脚底灘声蕩清泚我嘗扁舟
衝鴈過彷彿厓根舊曽檥自知丗外漁者村只合投竿老烟水
巨緇未辨五十犗草屩撈蝦&KR0025;此始
　　　　畫馬(後有宋思陵押封以御宝)
睿思殿中萬幾暇縹帶犀籖閱名畫君王愛此神駿姿筆势不
<pb:KR4d0530_SBCK_002-9b>
在韋韓下五雲御押手自封玉窠蟠屈宸&KR0144;紅百年重遭赤馬
劫散落不逐兵塵空誰欤傳之能愛惜尺楮蕭蕭開古色&KR0784;&KR0865;
玉面蹄腕白青&KR0093;絡腦黄金勒風鬉半散頭怒側一&KR0475;渥洼雲
氣黒緋衫圉郎緊控持直恐驕騰収不得向来南渡小朝廷虎
視敢與金源争蜀襄馬&KR0163;能幾匹尚想按圖心膽傾只今萬里
龍沙道游牝千群飽豐草天閑上駟皆乗黄駑蹇紛紛丗空老
　　　贈呉士桑饒
呉興一士氣貌淳儒冠落魄甘長貧毉家諸書捴貫穿有病有
藥即與人山中僦屋不肯出苦厭城市多囂塵得錢沽酒飲輙
醉指&KR0039;富貴如浮雲時来西湖住数日所&KR0043;隨夜湌隨晨過門
與我談抵掌百無一偽皆天真疾惡如讐毎憤激正坐時命遭
其迍人生除貧貧則巳五&KR0017;到此安能神天以清名&KR0024;寒餓昔
之隐者人皆聞聖賢法則吾豈敢郷里小兒安足云況君能毉
<pb:KR4d0530_SBCK_002-10a>
當濟丗未歎行路常踆踆伸眉一&KR0015;索我别北風吹雪来繽紛
溪船無錢附歸去垂槖不管妻孥嗔青山白石大自在且復掛
子頭上巾江湖多盧識者少&KR0010;晩逺游須待春君不見舎中之
長眼眥肉豈觧善事長桑君
　　　　題泰東山蔵主十八開士圖
環瀛茫茫去不窮大鯨吹浪&KR0275;鼓風樓船如山不敢過况在汎
葦浮蕉中西方十八大尊者徑度萬里猶乗空犀行水開蛟蜃
露直下踏入天呉宫&KR0027;魚背髙盂錫穏中流正與靈槎同怪頭
逹枿四罔象一單舁出厖眉公鼻端嘘氣作飛塔舌上彈呪招
降龍兩僧促膝披具葉一衲褁足須山僮雪毛白鹿岐角健斑
尾黒虎双睛紅最後坐禪如古佛從渠&KR0366;控何神通吾聞浮屠
多善幻作詩自賞&KR0030;者工君不見海波横潰&KR0017;神惡我無其術
安能東　蛻菴詩卷之二

<pb:KR4d0530_SBCK_003-1a>
蛻菴詩卷之三
　　　　　　　　　　衡　山　釋　大杼　北山　編集
　七言律詩
　　　　八月十六夜對月
蟋蟀梧桐秋滿庭浮雲散盡月踈星仙人脩月渾無迹使客乗
槎自有靈一道銀河通碧海三更白露下靑冥西風忽起吹黄
鵠夢㫁瑶池醉未醒
　　　　中秋次友生玩月韻
華月光浮玉色醪凉飈時拂紫綈&KR0129;河通閣道流雲急星繞天
樞出地高按舞豈無仙跨鳯縦吟聊放客揮毫扁舟近憶樟亭
下曽看魚龍送夜潮
　　　　閏九月㳺錢塘南屏諸山
山僧領客興何長慧日峯前俯大荒舊俗尚傳三令節人生難
<pb:KR4d0530_SBCK_003-1b>
遇兩重陽丹楓換葉隨秋老黄菊留花過閏香更與摩崖訪陳
迹西風吹冷薜蘿裳
　　　　閏中秋是日白露莭
河漢雲消溢素光重開罇酒據胡床嫦娥斟酌猶前夕老子婆
娑且醉郷風信兩畨生緑桂年華一寸入黄楊恠来詩思清難
忍早鴈聲中露欲霜
　　　　七月望對月
新秋月色&KR0004;圎夜逺客樓中獨坐時却數只驚身老大相看聊
與影栖遲神仙宫&KR0419;開三島牛女星河淡兩旗不是呉剛頻伐
樹西風應長出輪枝
　　　　中秋廣陵對月
散盡浮雲月在東白蕉衫冷小庭空星河夜影尊罍裏城郭秋
聲鼓角中落葉有光時墜露鳴蛩無響不含風此生五十三回
<pb:KR4d0530_SBCK_003-2a>
見只遣姮娥&KR0015;秃翁
　　　　上元&KR0043;通州楊原誠寓宅
禁城東下一川平杳杳烟蕪澹澹晴風衮暗塵羊角轉水披殘
凍鴨頭生&KR0272;居有酒春堪醉小市無燈月自明還憶故園今夕
賞玉人花底共吹笙
　　　　丁亥元日
梅花院落雨聲中窓外春寒淰淰風臘酒撥醅浮玉螘夜燈挑
烬落金蟲星環甲紀驚身老雪觧寅朝驗&KR0010;豐還喜驛書催上
路寸心長在日華東
　　　　中秋玩月崇真萬壽宫
西風吹月出雲端松栢流光繞石壇上國山河天廣大仙家樓
&KR0026;夜高寒似聞玉杵鳴玄兔疑有瑶笙下翠鸞只把酒盃供醉
賞不知零露滿金槃
<pb:KR4d0530_SBCK_003-2b>
　　　　四月旦雨中送春
苦筍櫻桃次第来雨餘官樹緑連街白纓蚯蚓歌幽草赤幘蚍
蜉穴古槐短髮欲星愁有效幻身如電事無涯人間恩怨何須
論&KR0475;扇清風又入懷
　　　　乙酉■月二十七日大雪寒甚有㫖賜宴史局
聖主恩隆六賜筵玉音躬聴相臣宣史裁東&KR0026;何殊漢人在瀛
洲捴是仙御酒如春浮浩蕩宫花與雪闘婵姢微生此日霑休
澤祇望丹震祝萬年
　　　　述古真人壽席爲賦
龍虎山中有洞天長生見此老彭籛羽衣小作金門客玉籙元
書紫府仙藥竈夜光丹似日壽尊春色酒如泉未須便覓雲林
隠更閱人間八百年
　　　　春日汎湖陪李旻徳融席上作
<pb:KR4d0530_SBCK_003-3a>
春来渾不到湖邊偶逐東風上晝船花氣暖流黄烏岸水光晴
展白鷗天緑樽興極頻呼酒銀筦聲高正輥絃我比放翁應更
放看花不獨海棠顛
　　　　雪後苦寒
雪後北風尤苦寒燎爐起擁&KR0180;頭冠謾懐學士酴醾酒仍對先
生苜蓿盤戎馬尚驚塵衮衮客查空往海漫漫向来事是今朝
夢底用悲吟且自寛
　　　　喜雨(乆旱苦蝗)
日氣如焚土氣腥黒雲當午忽冥冥雨工分下旗千隊神姥携
来酒一瓶牛馬長河迷渚涘龍蛇平陸起雷霆快看一洗飛蝗
盡猶及秋田晚稼靑
　　　　清明日到陳荘
出郭東門古道斜獨&KR0016;欵叚稳於車春纔三月已兩月村舊百
<pb:KR4d0530_SBCK_003-3b>
家無十家山徑低飛&KR0017;蛺蝶野塘競噪官蝦蟆東風不柰晚愈
悪吹散滿衣楊白花
　　　東西馬城春行柬平湜伯容
淸明時節每多隂楊柳人家花滿林潑火乍収連日雨賞春長
&KR0018;百年心鳬翁一一塘蒲暖雉子斑斑隴麥深爲報能詩平處
士剰携芳酒共幽尋
　　　　暮春有感次劉&KR0101;丞
二鳥寧容一處囚能鳴何似不鳴休来今往古無窮事剰水殘
山捴是愁欲賦碧雲須麗句儗裁白雪欠名謳強顔未得投簮
去一濯塵纓萬里流
　　　　上京大雨驟寒飲周&KR0025;道所
暮年巳&KR0114;園田去豈意猶歌行路難且復酒杯同旅次不堪人
事捴憂端山林茅屋三生逺風雨氈裘六月寒吾友有家應此
<pb:KR4d0530_SBCK_003-4a>
住老夫何地挂吾冠
　　　　游鳯凰山故宮至高禖臺鴻鴈池
衰草寒烟老木風南朝佳氣落然空璧来山&KR0017;&KR0210;秦使槃泣仙
人出漢宮壊埒尚傳祠乙鳥荒池曽見射飛鴻騷人自古多荆
思長在登臨感&KR0099;中
　　　　春日偕監中士友游南城
樓閣參差紫翠間微風不動彩雲閑柳垂禁禦絲千尺水繞宫
溝玉一環春樹鳥鳴圎似筦夕陽駝影兀如山醉鞭緩緩吟歸
去燈火城東未掩&KR0028;
　　　　上京秋日三首
山前&KR0012;戍水&KR0065;營落日無人巳㫁行區脫数家門蚤閉轒温千
帳火宵明白摧野草狼同色秋入&KR0028;榆鴈有聲最是不禁横&KR0327;
怨海天秋月不勝情
<pb:KR4d0530_SBCK_003-4b>
水遶雲廻萬里川鳥飛不下草連天歌殘敕勒風生帳獵罷焉
支雪没韀紅頰女兒花作隊紫髯都護酒如泉時廵&KR0010;&KR0010;還京
樂别換新聲&KR0013;筦絃
逺山平野浩茫茫曽是當時古戰&KR0163;飲馬水乾沙窟白射雕塵
起磧雲黄中郎節在仍歸漢校尉城空罷護羌今日車書逢混
一不辭垂老看氈郷
　　　　三月二日賞杏花光岳堂分韻
柳色&KR0004;靑草漸茸春寒猶勒杏花風新烟院落清明後過雨園
林罨画中洛社衣冠今日再蘭亭觴咏此情同吾年最老身仍
健更向尊前借酒紅
　　　　秋日偕成竹居秦景桓游蜀岡萬花園
九曲池平帶蜀岡吴公臺逺隔雷塘閒㝷遺蹟懐千古迴立髙
丘望八荒黄落山川秋廣大青冥風露日凄凉一尊不慰登臨
<pb:KR4d0530_SBCK_003-5a>
地朔鴈南雲恨更長
　　　　春日㳺王公亮南墅
人家星散住村墟苐二港頭潮水&KR0004;蛺蝶一闌花院落烏犍千
畒雨犂鉏養魚巳得陶朱法種&KR0035;還抄汎勝書興熟不辭歸路
逺醉扶斜日上柴車
　　　　臘日飲趙氏亭
城上高亭一再過毎看風物費吟哦近詩頗效寒山子往事徒
成春夢婆賸買十千燕市酒閑聴二八越娘&KR0084;梅花枉報春消
息秖遣經年别恨多
　　　　伏日陪吴興諸府公宴魯公池上
芙容池上㑹群公滿意華筵咲語中虹影連蜷山外雨荷香澹
蕩晩来風&KR0084;催銀甲筝逾急凉入金尊露易空我亦玉堂揮翰
手題詩合在水精宫
<pb:KR4d0530_SBCK_003-5b>
　　　　刋史局雨凉陪韓左丞叔亨小集
㫁烟踈雨散秋虹古木高堂納晩風青史文章千古上紫微星
象五雲中前朝無似于今盛群彦難期此㑹同凉思滿簾宜觧
帶好懐寧放酒盃空
　　　　中秋張外史招賞失約賦以謝之
明月中天雲霧消酒醒凉思正飄飄星河不動秋空闊鍾鼓無
聲夜寂寥露下逺山皆落木風来滄海欲生潮仙家玩事無縁
到虚&KR0018;瓊樓聴玉簘
　　　　辛巳二月朔登憫忠閣
百級危梯遡碧空馮䦨浩浩納長風金銀宮&KR0419;諸天上錦綉山
川一氣中事往前朝僧自老魂来滄海&KR0017;猶雄只憐春色城南
苑寂漠餘花落舊紅
　　　　蚤發潞陽驛
<pb:KR4d0530_SBCK_003-6a>
征車如水轡如絲望入金河欲曙時萬里山川環拱抱九天宫
&KR0419;起參差風林泥泥秋多露野淀稜稜曉有凘三十餘年&KR0026;國
願白頭今日到京師
　　　　上京即事
灤河東出水縈廻曡坂曽岡擁復開金柱鎮龍僧呪罷玉輿馭
象帝乗来中天星斗朝黄道塞漠雲山繞紫臺欲儗兩京為賦
頌白頭平子愧無才
　　　　舟發浙江夜泊廟山驛
風帆東上浪冥㝠鐘鼓山前近驛亭江海秋生河漢白魚龍夜
没水雲青誰&KR0025;三島求仙藥自信&KR0012;查應客星好喚呉兒叩舷
起浩歌呼酒月中聴
　　　　豫章山房為見心復公賦
剱江寺裏古樟樹百尺如盖青童童山靈長此護林壑雷電不
<pb:KR4d0530_SBCK_003-6b>
許蔵蛇蟲掃石僮来秋葉後譚經僧坐晝隂中題詩禪房更瀟
洒便與王城祇樹同
　　　　四明寓居即事
郡城重鎮浙江東徼道荒蕪雉堞空於越山川星紀外故王臺
榭水雲中舩来蠻賈衣裳恠潮上海鮮鱗鬛紅不向旗亭時一
醉行人愁殺柳花風
　　　　上清山中
烟景空明石路微千年草木駐光輝山中觀&KR0419;金銀氣天上神
仙黼黻衣赤日大溪魚欲化青雲玄圃鶴長飛只今浩劫頻来
往未信滄洲與願違
　　　臺城
運盡黄旗晉國開天星俄復拆三台方驚掘地双鵝起巳見浮
江五馬来草暗離宫碑仆土雨殘戰地骨生苔當時一匊新亭
<pb:KR4d0530_SBCK_003-7a>
淚猶帶寒潮日暮回
　　　　冶城
此地先皇駐六龍鼎成龍去杳無踪御床羅帕塵空暗輦道朱
門草巳空題榜侍臣留帝&KR0217;築亭真士記天容自憐不及窺弓
劍愁絶寒城響暮鐘
　　　　鹿苑寺(周處讀書臺郗后化蛇井皆在)
千古南朝幾劫&KR0069;䔥梁寺&KR0725;獨崔嵬化蛇妬婦餘空井刺虎&KR0005;
軍有舊臺江口山紅寒照没石頭樹白暝烟来滿衣落葉西風
急更為馮高送一杯
　　　　瓦棺寺
脩竹長松晝寂然梵宮高閣起中天虎頭妙畫空餘刻䲭吻名
書竟不傳石柱至今標&KR0043;莽瓦棺何處葬寒烟馮高更盡䦨干
曲及取江山未暮前
<pb:KR4d0530_SBCK_003-7b>
　　　　石頭城用薩天錫韻
逶迤石路帶城遥古寺殘僧蘚半凋一自降王歸上國空餘故
老&KR0003;前朝壊陵&KR0017;剽傳金盌画壁仙粧剥鳯翹更欲㽞連盡竒
觀夕陽江上又生潮
　　　　秦淮晩眺
赤欄橋下暮潮空逺火踈舂晻靄中新月半天分落照㫁雲千
里附歸風嚴城鼓角秋聲早故國山川王氣終莫訝時来一長
望越吟荆賦思無窮
　　　　北歸渡河
黄河南徙合清淮衮衮聲&KR0025;地底来岸㫁魭鮀蟠窟宅浪髙鱣
鮪化風雷千年瑞應羲圖出萬里經流禹鑿開好汎靈查上天
去窮源一試濟川林
　　　　拜㐮陵祖塋(有古柏四十株)
<pb:KR4d0530_SBCK_003-8a>
我祖神靈如在上曽孫来此獨踟蹰佳城白日三千歳喬木蒼
烟四十株天上難招歸表鶴客㳺終作首丘狐生平不觧青囊
術自愛西山正向隅
　
