# -*- mode: mandoku-view -*-
#+TITLE: 蛻菴詩
#+DATE: 2015-09-23 10:26:55
#+PROPERTY: JUAN 5


　　　　憶廣陵舊事(乙未)
君王昔在鎮南年賔客風流日滿筵上國旌旗分一半層臺歌
舞𪧐三千豪華遽盡悲離&KR0112;形勝空存𢡖暮煙多少楚魂歸未
得江流無際海連天
　　　　懐清源洞舊游(時方兵後)
漫漫漲海際天涯萬里乗来使者槎紫澤重㝷仙客洞碧山長
醉故侯家人多熟酒燒藤葉市有生蠻賣象牙安得夢中時化
蝶翩翩飛向刺桐花
　　　　&KR0009;副樞董摶霄孟起(時屯濟南)
<pb:KR4d0530_SBCK_004-3a>
王師前後壓瀛河萬里風雲入盪摩晉帥先宜謀郤縠趙人思
欲用㢘頗枚衘突&KR0016;宵傳令鼓發縣門曉擁戈共待將軍白羽
扇歸来莫府上功多
　　　　&KR0009;野菴察罕平章(時攻淄鄆)
聖主中興大業難元戎報國寸心丹軍中諸將驚韓信天下蒼
生望謝安露布北来兵氣盛樓船南渡海波寒擬將舊直詞林
筆細傳成功後丗看
　　　　大軍下濟南
総戎十萬銕鷂子殪賊一双金僕姑白日照開花不注&KR0333;雲飛
盡大明湖数年父老囬生氣千里山川復舊圖巳喜武威平汴
兖可傾東海洗兵無
　　　　哀孝子夏永慶(没海救父父出慶死年二十一)
翁已生全兒隕軀投文我欲詰天吳一時肝膽寧知死萬頃波
<pb:KR4d0530_SBCK_004-3b>
濤視&KR0002;無骨塟夜泉鯨穴冷䰟歸故國蜃雲孤自今孝子流風
在直與扶桑水到枯
　　　　雲州龍門鎮韓母劉孝莭卷
韓家門外立双楹丹染旌書照路明此媪何如陶母傳諸郎真
是董生行春泉躍茗饒嘉味繞樹啼烏有喜聲孝莭従来貧始
見秦臺那用築懐清
　　　　真㝎王莭婦習氏
青春忽掩鏡鸑悲女莭生全死不辭夫目九泉無瞑日妾身百
&KR0010;有歸時天髙地厚心如石女嫁男婚髪巳絲東&KR0026;只今多直
筆爲書青簡配桓&KR0660;
　　　　上京睹陳渭叟&KR0009;友書聲及鄙人賦以荅之(其詩曰)
(紫雲編巳刋四卷)
忽憶江南古荘叟(自號)釣竿歸去拂珊瑚藥爐已熄勾庚火書
<pb:KR4d0530_SBCK_004-4a>
箧閑抛遁甲符欲与陳陶同啖鮓秪令張翰逺思鱸不知别後
詩多少刋到雲編戊巳無
不見故人今十載平安喜得上京書頋我真吟紇干雀羡君閒
釣冨春魚山房夜雨青燈外沙塞秋風白鴈&KR0004;終儗携琴隠湖
曲一官垂老欲何如
　　　　授龯
天子臨軒授龯頻東南何處不紅巾銕衣逺道三軍老白骨中
原萬&KR0017;新烈士精&KR0149;虹貫日仙家談咲海揚塵只將滿眼凄凉
淚哭盡平生幾故人
　　　　左丞𫝊夢臣歸老汾曲賦以壽之
六朝名徳仰巍巍未許家園乆息機霖雨帝方思汝作衮衣人
更望公歸南山一柱標中土左轄三星拱太微欲向賔筵頌眉
壽寸心遥與白雲飛
<pb:KR4d0530_SBCK_004-4b>
　　　　王&KR0071;學㢘使遷南臺侍御史詩以賀之
天上歸来錦作&KR0129;幾陪春色醉仙桃銀河有路惟通鵲碧海無
山不戴鰲卿月又臨仙掌動客星偏傍釣臺高廣陵此去金陵
近擬拂塵埃望莭旄
　　　　送西江胡允中之桃温萬户府學正
遼水窮邉牟盖東鎮人今始識儒宫詩書直化三韓逺文&KR0100;須
令萬國同隼度塞雲秋有雪鼇翻海浪晝多風知君囬首神州
路一髪青山落照中
　　　　余伯疇歸浙東簡郡守王居敬
四明㳺客住京都旅舎青燈照影孤家信十年黄耳犬郷心一
夜白頭烏却携長鋏辭金水直挂輕颿到鑑湖為問蠡吾王太
守别来安穏有書無
　　　　&KR0009;逹兼善經歴柯敬仲博士
<pb:KR4d0530_SBCK_004-5a>
心憐旅寓各西東長憶樽前𥬇語同故國魚龍滄海上僊家鷄
犬白雲中百年人物無多見一代文章有至公䓁是不禁惆悵
事鬂絲黄葉共秋風
　　　　宗人鳴善將還武昌詩以叙別
武昌城中官柳隂廣陵行客動歸心衣冠南渡悲豪傑江漢東
流変古今多病馬卿㳺巳倦能詩杜老律尤深洞庭明月如相
憶為寫清愁入楚吟
　　　　次倪元鎮張伯雨錫山唱和之作
鶴在青林鳯在阿騷人行處有吟窩西風落木秋来早南國浮
雲日暮多欲賦朱華臨鄴水可堪白芷怨湘波期君不&KR0018;湖山
約来聴吾儂襖靄歌
　　　　荅謝看雲宗師壽帙綺叚之贈
自信平生有道縁頻煩白鶴&KR0009;瑶牋錦分帝子機中織詩入真
<pb:KR4d0530_SBCK_004-5b>
人誥内編(予詩亦在刻中)弱水蓬莱三萬里慶雲閶闔九重天
擬抽玉刺&KR0025;飇御一到環樞問列仙
　　　　送涂茂才北遊
黄河十月巳流氷暫觧行裝駐廣陵逆旅壮懷銷斗酒故山歸
夢入孤灯千金燕市方永馬萬里天池欲徙朋㑹是公卿有知
已孝廉船上覓張慿
　　　　荅韓伯清練溪見&KR0009;
乆慙簮紱趋文舘擬問田園歸武林忼慨謾論當丗事衰遲空
&KR0018;壮年心忘機白鳥何妨狎投老靑山不厭深聞道練溪春酒
熟期君苕上共登臨
　　　　醉郷
半属華胥半酒泉封君惟有麴生權觥籌席上無多地風月壷
中别有天千日夢醒如隔丗四時春盡不知年&KR0025;来此處蔵身
<pb:KR4d0530_SBCK_004-6a>
好容我神㳺太古前
　　　　送曹鑑克明自浙省貟外遷湖廣
上流形𫝑控荆&KR0045;撾鼓飛帆入武昌莫府一時登俊桀朝廷今
日際明良南樓詞翰題鸚鵡北斗旌旗下鳯凰好折椘芳遥&KR0009;
與美人秋水逺相望
　　　　越僧無涯號栖雲乞賦
上方何處但聞鐘深護林扉翠幾重卧冷衲衣侵片石行随錫
杖度千峰松晴毎下安巢鶴潭暮時㽞聴法龍更欲移禪沃洲
去微茫嵓洞不曽封
　　　　懷上饒祝蕃蕃逺時為建康學正
聖皇端拱致時平妙選群才属汗青一代彌文懸日月萬方同
軌走雷霆敢希太史紬金匱更待中郎冩石經出處與君俱有
道不煩猿鶴謝山&KR0149;
<pb:KR4d0530_SBCK_004-6b>
　　　　送歐陽遜老&KR0025;謙之湖閫照磨
白雲親舎在湘東懷牒歸来晝繍同賔幕新趋元帥府朝班舊
引大明宫劒横岩客南樓日瑟罷湘&KR0149;北渚風何處登臨最相
憶江籬秋碧畹蘭紅
　　　　送王季境還&KR0045;州兼述所懐
逺憶淮南后土祠君歸春巳發瓊枝好㝷月下吹簘處猶及花
前把酒時錦瑟金錢餘舊伴烏絲紅䄂有新詩故人相見如相
問老盡當年杜牧之
　　　　汪兖州叔志去思碑
使君有道是民師惠政長㽞去後思秀麥不専稱漢史甘棠直
欲&KR0071;周詩馴桑有雉童俱化攫肉無烏吏絶欺東魯自今應&KR0083;
貴一時争打兖州碑
　　　　臨川㽞别冝黄樂杞楚材
<pb:KR4d0530_SBCK_004-7a>
當年携酒杏花春同是西江榜上人歳晚異香為客乆夜来歸
夢到家頻鴈聲孤舘迢迢雨馬影斜陽漠漠塵悵望与君江海
别幾時髙&KR0105;復相親
　　　　&KR0009;荅張五丈師䕫明府(時在莆田)
舊令龍溪有去思移家喜與土風宜人傳張籍妙樂府我識王
維真畫師火米夏収畬稻早海椒春放瘴花遲客查不到天無
鴈賴有輶軒可&KR0009;詩
　　　　&KR0009;歸學士彦温時寓夏縣
老筆攵章史漢間喜聞華髪映朱顔司空舊隠王官谷開府今
稱&KR0067;子山一色黄身丹竈火十年清夢紫宸班與君歳晚須相
見乆辦歸田䟽乞還
　　　　&KR0009;韓文璵與玉
自驚六十八年身老病蹉跎又見春京國&KR0010;&KR0010;稀雨雪江淮兵
<pb:KR4d0530_SBCK_004-7b>
乆尚風塵郷書屢絶親知逺官俸常空僕馬貧只憶練溪韓與
玉封詩&KR0009;與重傷神
　　　　春闈和周伯温韻呈同院
鼓角聲沉漏未終夜寒官燭屢銷紅百年海岳囬元氣一代文
章有古風仙掌露漙金沆瀣觚稜雪散玉玲瓏秪慙白首河汾
客得與群賢此㑹同
　　　　&KR0009;郯九成即事自述
豎儒無術善飛鈐鏡裏形容亦自嫌憂丗不堪才力弱告歸方
畏簡書嚴風沙𢡖淡寒吹㡌星斗光芒夜近簾此際思君倍愁
絶何山容得老夫潜
　　　　&KR0009;成居竹(時張㓂巳受詔而隂襲&KR0045;州)
戰骨填溝塵滿城尚書歸&KR0003;使人驚方期勃海民霑化豈意平
涼賊畔盟何日皇天知悔禍中原故老望休兵傷心揚子洲邉
<pb:KR4d0530_SBCK_004-8a>
月忍聴江流是&KR0152;聲
　　　　髙沙失守&KR0152;知府李齊公平
髙郵自昔號銅城一旦東門委賊兵殺氣倉黄迷野色怨魂嗚
咽泣江聲廣陵瓊樹春仍在甓社珠光夜不明白首故人悲趙
李臨風唯有泪&KR0025;横(㕘政趙伯噐死泰州)
　　　　潼𨵿失守&KR0152;叅政述律&KR0464;存道
十月三日天地昏將軍拒賊死轅門火飛華岳三𨵿破血浸秦
川萬馬奔望越伍胥徒抉目戰箕先軫不歸元北風吹盡英雄
淚𠋣劍悲歌一愴䰟
　　　&KR0009;荅翟彬文中時避地慈溪
往年使過慈湖上風景依稀可畫傳紅葉樹蔵秋水寺白頭僧
渡夕陽舩竹林雨後山多筍漁浦潮来海有鮮藉是縣公能愛
客不妨酧唱酒尊前(陳麟為尹)
<pb:KR4d0530_SBCK_004-8b>
静對孤燈思往事偶聞踈雨落寒窓愁邉白髪三千丈夢裏青
山十四双蜀魄有聲疑訴國楚招無些憶沈江只應詩思縁君
苦唫㫁遥鍾巳曉撞
　　　　食粥
病齒入冬便食粥瓦瓶煮豆給晨庖鄰人新酒賖来醉道士竒
方借得抄鴈喜随陽還北郷鵲知避&KR0010;巳南巢故園我亦無歸
計且作齋居盖白茅
　　　　聞歸集賢逺引奉簡一章(時吕左丞歐丞旨司尚書繼亡)
故亡相看逐逝波思歸無路欲如何將軍每咲檀公䇿朝士徒
悲穆氏歌南海明珠来貢少中原健馬出征多先生似&KR0003;将髙
舉不遣㝠鴻到罻羅
　　　　題馮士啓士可蔵書堂
不惜黄金為買書要令弦誦&KR0013;郷閭聖賢事業千年上經史文
<pb:KR4d0530_SBCK_004-9a>
章萬卷餘借送詎論鴟有酒収蔵長愛螙無魚它時許下成精
舍岳麓匡山恐未如
　　　　分韻𤓰歩送司執中之江西憲府照磨
山前古驛草䔥蕭候吏沙頭候畫橈采石晚風人渡急歴城煙
樹鳥飛遥時平烽火沈江戍市早魚鹽散浦槗目送征帆謾相
億秪將𩀌恨&KR0009;囬潮
　　　　分題投書渚送沙彦文架閣之江西
髙人豈作置書郵盡棄函封向石頭故迹不随煙草没遺風長
與大江流悲臺鷹下川雲暮别國龍回岳雨秋君過渚旁須檥
棹題詩相&KR0009;莫沈浮
　　　　分題&KR0002;耶溪送胡一中允文録事之紹興
五雲溪水碧縈湾純浸蓬莱郡裏山金躍冶鑪龍巳化箭空仙
的鶴長閑棹歌洲渚夫容外人在樓臺罨畫間唫賞捴輸賢録
<pb:KR4d0530_SBCK_004-9b>
事樵風日暮送舟還
　　　　&KR0009;題睢陽張文昭存齋
之子山房結數楹静無塵累已攖寜此心炯炯同千載吾道皇
皇有六經雨後儀刑山更好窓前意思草長青功夫要在存存
熟便是齋居座右銘
　　　　題四皓商山圖
兵塵澒洞繞函𨵿不到商於六里間赤幟頻傳秦楚蹶白雲自
與綺園閑龍虵陸起嗟何在鴻鵠冥飛竟不還千載髙風無復
見空餘芝草滿空山
　　　　玉山墨工魏元徳名一時贈之以詩
魏郎應得庭珪法未數松泉(林嵩)與雪堂(吳宇)萬杵熟&KR1119;香入
劑一螺㸃漆黒生光論材合致圖書府㽞價争傾翰墨塲我有
詩嚢須剰襲草玄歸去老山房
<pb:KR4d0530_SBCK_004-10a>
　　　　山友爲金閣山田道士作
山人愛与山為友住得山前地幾双為納白雲長掃室欲延青
嶂别開窓嵐中笻跡粘苔磴風外琴聲瀉石缸應是烟霞數仙
侣月明時復下旌幢
　　　　望江(是&KR0010;台越飢)
寒潮巳退大江空不見来鷗與去鴻半嶺彩霞&KR0374;落日一川紅
樹照西風魯連蹈海英&KR0149;逺王粲登樓感慨同徑欲投竿㑹稽
石得魚為飽制河東
　　　　&KR0010;晏竒寒
癡坐氍毹𩔖凍蠅霜風吹折布衣稜爐翻𪧐火随&KR0069;䧟杯覆燖
湯到地凝虎豹凍埋山盡雪魚龍寒縮水連氷濁醪最觧強人
意吟短西窓一寸燈
　　　　&KR0009;荅莫惟賢景行
<pb:KR4d0530_SBCK_004-10b>
故人音問乆相踈忽&KR0009;新詩良起予半捲長牋欹枕讀盡拈佳
句繞窓書此生舘閣嗟留滯何日兵戈見掃除歸覓南屏山下
隱酒杯茶竈共閑居
　　　　荅馬易之編脩病中作
喜君近疾已平安楮帳緜衾且避寒飯顆任嘲詩骨瘦糟丘能
遣客懷寛天街鐘罷朝&KR0004;動海國書囬&KR0010;又殘勿訝衰翁不相
問北風吹雪正漫漫
　　　　&KR0009;成居竹黄舜臣
歳月峥嶸春又来歸心遥在故園梅十年厭見風塵惡萬事徒
增耳目哀大漠平鋪沙雪去逺山直枕海雲開近懷欲報成夫
子強起題詩對酒盃
一見君詩倍黯然薊南吳北各風煙故人漸似星將曉塵丗真
成海變田桂在謾吟招隐曲鶴歸還記去家年虎丘山水知無
<pb:KR4d0530_SBCK_004-11a>
恙有待先期置酒泉
　　　　至日微雪家人盡上冢獨坐小酌
忽忽又逢長至日此心寒似琯中&KR0069;尋思一日老一日得飲數
杯還數杯鵲知太歳改巢去雨&KR0013;北風吹雪来醢兔羞鴽良不
惡餕餘聊遣凍顔開
　　　　送普顔彦仁都事還蜀兼柬文時可郎中
送君一&KR0016;發長安王事方殷肯避難使者好㝷巴道路遺民思
覩漢衣冠江来灌口聲&KR0004;放雲接峩眉翠不乾為報郎中勉勛
業逺音時遣破憂端
　　　　題括士朱榘方火五松
隐君業在括溪東種就長松翠𠋣空一夕蛟龍起春雨滿山鱗
甲動天風也知造物生来異未許煙霞畫得同想見青田舊巢
鶴時時来唳白雲中
<pb:KR4d0530_SBCK_004-11b>
　　　　吾廬
吾廬幽似野人家時𠋣南軒玩物華亦有君臣槐腹蟻也能鼓
吹沼中蛙鄰翁来送新篘酒堂吏求抄舊草麻早晚乞骸尋舊
隐不妨高卧傲烟霞
　　　歙江希仲罕代自雄新二州警曹話其風土為賦
越鳥巢南漲海東地兼夷夏氣惟雄洞深屋壘曽厓上龍險舩
行亂石中春樹濕雲生桂蠧瘴茅經雨落沙蟲宦游最數蠻荒
惡羡子歸来面更紅
　　　　病起偶題(丁未)
閱丗悠悠八十餘此身天地一蘧廬季鷹只愛生前酒司馬空
㽞後丗書野散未歸鳴澤鴈水煩徒噞在淵魚可堪濩落風塵
裏兩髩霜毛頓覺踈
　　　飲故相園宅
<pb:KR4d0530_SBCK_004-12a>
相君池舘舊撝訶今日還容野老過裂地商於真已矣積金郿
塢竟如何胡僧謾演寅朝偈女&KR0017;空悲子夜歌起向春風酹盃
酒青蕪滿地雨紅多
　　　　監中暮歸(時廣帥進鰐魚放之潞河滿林/木皆梟鳴日夜不止己亥歳也)
扶桑銅柱&KR0002;為標南望兵氛乆未銷秋水漲河&KR0004;放鰐晚煙籠
樹盡鳴梟枕戈未睹栖於越舞羽曽聞格有苗河北諸侯捴戎
翰好宣忠力佐王朝
　　　　次韻閩僧秀嵓&KR0009;竹溪僧
峯北峯南法界中丈藜来往夕陽鍾時過花洞逢㳺鹿夜呪珠
臺放釣龍七字詩才清似水三生骨相古于松羡師方外渾無
事只箇蒲團又過冬
望入南雲無去鴻馮誰持餉一缾空詩来萬里燕臺下寺在三
山冶縣東戯瓦室中惟見水掛旛窓外自揺風我今也擬辭簮
<pb:KR4d0530_SBCK_004-12b>
紱去作嵓居三老翁
　　　　送監生聶讓省兄山後(譲父死王事)
書劍翩翩送子歸原頭想見脊今飛北風𨵿路雪雲暗落日客
亭烟火微血立忠臣頭上髪線㽞慈母手中衣老夫惟有銷兵
望早遣平安到虎闈
　　　　東坡淮口墨跡卷後有黄䇿詩(䇿號随縁子)
潮落潮生沙岸頭布帆来往幾經秋山川如故人何在天地無
情水自流敗壘荒墟非昔畫野煙寒照捴新愁只應千古清淮
月曽照東坡此喚舟
　　　　壽許集賢可用(予同年少七月)
圭塘諭徳真壽星斑衣戯舞滿中庭同年咲我雌爲甲上壽看
君老復丁壷有仙公新授藥厨㽞長史舊傳經它時&KR0002;許相依
住願割西山一半青
<pb:KR4d0530_SBCK_004-13a>
　　　　病瘡少愈睹桃樹含蕚少遣春思
𪧐隂&KR0004;觧見朝暾拄杖扶持強出門花蕊漸紅春有魄海波純
碧涷無痕此生未了文章業何處堪㝷水竹村凖擬杏園携酒
去滿前怊悵不須論
　　　　　院和御史李起巖明舉韻
山繞神京海作池萬年天子夀無期諸生入對陳三䇿廣殿賔
賢設九儀治道直超金大㝎人才不數宋淳熈老儒叨佐春官
選竟日&KR0025;容出院遅
春色先囬鴻鴈池郎君已及看花期磨崖欲作中興頌于澤將
行大射儀弱柳過風殊媚嫵輕雲籠日更光熈綉衣妙絶陽春
曲自惜衰才属和遅
　　　　次韻劉希曽師魯避兵病懷
滄海珠沈劍去孤百年同夢化人都山雲時認䰟歸惡壟樹遥
<pb:KR4d0530_SBCK_004-13b>
憐泪洒枯&KR0018;米仲由那復得弄烏莱子欲誰娱&KR0333;𩀌我亦傷心
乆忍讀君詩向坐隅
　　　　送四明道士陳士元敬止歸玄妙觀
絳莭南歸越海涯四明山下有仙家羽人傳是中黄子閣史真
成蔡少霞瓊笈瑣雲蔵玉籙白泥封竈養丹砂歩綱壇上空歌
處想見神霄落　花(其師王致和新建宝閣曰通明内府以香旛賜之)
　　　　崔行之為求豐道士余剛中作林泉釣艇圖求題
道人何處不天㳺時把漁竿放碧流一卷黄庭舩子上數椽白
屋水邉頭磯空下峴雲猶夕鶴去孤山月自秋無限林泉如畫
裏雨簑烟笠好歸休
　　　　送崑山強仲賢照磨之南海元帥府
看君才氣夐無双徃佐賔筵鎮海&KR0022;未報美人青玉案且盛壮
士碧油幢喚舩椰葉迷蠻驛對酒蕉花映客窓别後平安須越
<pb:KR4d0530_SBCK_004-14a>
使鴈飛不過嶺頭瀧
　　　　送貴溪彭伯峕教授之髙州蒙古學
都門柳色緑紛紛惆悵南轅此送君嶺海驛程須給傳國朝字
學要同文鼓来野廟迎蠻&KR0017;火燎山田落瘴雲藉有㯽榔与藤
酒冷官聊復送朝曛
　　　　樂平劉復&KR0004;隐居四詠(景陽之父)
東臯南畒雨新晴杏花欲開菖葉生田婦蒸藜来午餉鄰翁荷
鍤趂春畊烏犍引犢村村出布榖催人處處鳴歸與兒孫共閒
夜一窓燈火讀書聲(右畊田)
決決寒流底處㝷但傳幽響出空林石根雲竇元多罅風&KR0284;松
篁共一音醉夢聒醒春枕熟詩懷清徹夜窓深中郎别有青溪
曲更冩潺湲入素琴(右聴泉)
醸法傳將道士家春醪一味採松花常時野坐開新瓮幾度山
<pb:KR4d0530_SBCK_004-14b>
行載後車忤客有誰焚醉日學仙何處飲流霞明朝又覓南鄰
伴還汲清泉洗石窪(右飲酒)
𣻌𣻌清波浮紫鱗一筇閑𠋣樹邉身我疑濠上漆園老誰識江
頭漁丈人細草㽞連還可藉野鷗来徃自相親此中正得悠然
樂何用扁舟把釣綸(右觀魚)
　　　　成居竹有詩見&KR0009;因郯九成行用韻荅之
歸隐山林嘆未能強支丗故力難勝少狂欲作&KR0503;風驃老退還
如&KR0013;涷蠅賦客有愁逾萬斛兵厨無酒可三升與君㑹結東家
社珎重衰年護寢興
　　　　送燕山楊文周之汾州敎授
𨵿河迢逓入汾陽暑雨&KR0004;収陌樹蒼名士多為文學&KR0122;此州今
有狀元坊鴈来霜塞秋聲急鳥去烟臺野色荒試問西河讀書
處因君石室重輝光
<pb:KR4d0530_SBCK_004-17a>
怒浪蹙天摧漕舟疾風吹雨黒中㳅海神躍馬火明㓕龍伯連
鰲山蕩浮安得&KR0149;查通漢使㫁無竒藥採瀛洲丈夫政要經艱
險不&KR0018;平生亦壮逰(景&KR0004;押粮至成山&KR0476;風沈/米六萬石得小舟以免)
我憶括山老徴士卷霧飛談那可當髙致何如漆園吏幽居真
是鄭公郷未能即去楚氛惡毎一相思雲樹長欲覓双魚問消
息越来溪逺水茫茫(鄭明徳)
匡山道士軀幹小豪氣直壓香爐峯池邉呪劒出金虎峡頂放
舡飛白龍老我毎推詩俊逸何時相見話&KR0025;容散仙萬一煙塵
外爲報巢雲&KR0002;个松(于彦誠)
近報崑岡亦&KR0013;兵知君撫劍氣峥嶸夫差強弩風生海姑蔑𢧐
旗雲遶城天詔屢傳寛宥下王師行見掃除平草堂無恙王山
好我欲南轅㝷舊盟(顧仲瑛)
　　　　雪中梁師孟叔原餉渾酒小紓悶悰偶成一章
<pb:KR4d0530_SBCK_004-17b>
&KR0010;事䔥條雪擁門家人隨分具盤飱鏊頭餅軟團團白缸面醅
新盎盎渾萬竅風聲皆地&KR0284;一窩春意自天根老夫只待干戈
息歸問西湖水竹村
　　　　送偰元魯降香南岳南海
天開朱岳奠炎方地入南&KR0538;接大荒使者肅脩時典祀神明冝
護國封疆仙臺雲散峯巒碧瘴嶺春囬草木香珎重詞臣致誠
禱願消昏癘降休祥
　　　　試院泰甫兵部既荅和拙作且示佳章僕以汨扵校
　　　　文遂稽貂續仍韻見趣所考既就格輙綴四首録奉
　　　　一咲
堆牀朱卷考&KR0004;分衛士傳呼夜瑣門泛駕巳多東野馬摶扶應
有北溟鯤熟衣乍喚寒猶薄倦枕&KR0379;馮睡易昏願冋斯文求俊
乂大廷行對帝王尊
<pb:KR4d0530_SBCK_004-18a>
樓頭㬪鼓巳三嚴起聴秋聲滿四簷山葉落頻風繞樹露蛬吟
苦月當簾烟寒銅獸催香換漏促金徒報箭添咲我元無食肉
相只思蓴鱠薦吴鹽
倦眼空花漫不分偶隨群彦集金門扁舟只擬&KR0503;張翰一壑還
須置謝鯤楓葉舊詩多冷落梅花歸夢幾黄昏与君此去如休
睱莫厭相過共酒尊
詩律輸君敢闘嚴強摩老眼傍風簷鵠&KR0129;夜散遥持燭席舎朝
開盡徹簾乆悟物機忘出入時存神火驗抽𣷹明當喚取弹筝
手與唱新聲阿鵲鹽
　　　　九月二日掲曉僕以朔旦始得間復成二詩録奉泰
　　　　甫侍郎思齊御史本中都事道明敏文伯崇有志諸
　　　　僚友
觧送推君藻鑑分&KR0068;圍明發喜開門荆人自許山多玉莊叟虚
<pb:KR4d0530_SBCK_004-18b>
談海有鯤過鴈風髙秋索索護霜雲薄曉昏昏郷来曽預春闈
考猶記君王賜上尊
西風漸急早寒嚴曉露俄晞日在簷滿鼎松聲烹活火半鈎花
影捲踈簾菊黄又報秋期近髮白空驚老態𣷹未得山中覓茅
屋去修丹竈養紅鹽
　　　　汶上早行圖上清張道士冩
絳莭前駈海日生川囬巳見汶陽城數峯曉翠和雲濕千樹春
紅照地明原隰使華来煥爛河山風物入經營馮君更冩千岩
月與聴笙鸞夜夜聲
　　　　白鷹
愛此精神頋盻雄扶餘遥隔海濤東俊含金氣翎如雪直上秋
雲骨有風絛鏇五坊禽獻後錦貂千&KR0016;獵圍中平原側目多狐
兔安得真拳一擊空
<pb:KR4d0530_SBCK_004-19a>
　　　　庚子元日早朝大明殿小飲自述
玉殿齊班對正衙退朝冠盖滿東華青天徹曉無雲氣黄道囬
春轉日車閑染彩毫題帖子喜將緑酒汎椒花老身只待承平
了携取来書問故家
　　　　仙興
騫林樹樹玉成圍皓鶴彩鵉中自飛玄石山人千日酒上清仙
子六銖銖道心不動方歸樸物化無方緫入機自炷蕪香明月
夜露壇東向禮&KR0149;威
　　　　自悼(并&KR0503;和二首)
十二樓空月自明一圎一闕総関情毎從𦘕裏瞻瓊在復向詩
中記受生魂不歸来悲楚些夢還驚覺厭秋聲遥知别鶴離鵉
思只在芙蓉海上城
夢中常苦不分明天上人間各有情桃葉竹枝無限思&KR0149;芝瑞
<pb:KR4d0530_SBCK_004-19b>
露可憐生&KR0525;蘭謾織回文字鸚鵡猶傳響板聲欲得近音何處
問風烟&KR0210;断武林城
　　　　悼亡日(是早題𦘕梅一幅夜夢梅花盛開有感)
剪水裁雲聚作花直敎顔色冠芳華一双仙子玉條脫三尺天
家香辟邪南國好音將過鴈西窓殘夢巳啼鴉年年此日傷春
思忍把歸心賦落霞
　　　　病中
小兒舞䄂斈齋郎大女咲看旁鼓簧狂客有時来獵酒老夫無
事坐焚香前家後家雜&KR0084;&KR0152;南斗北斗相低昻病卧經旬不出
戸墻角青青春薺長
　　　　遣興
七十蛻翁衰病餘一室&KR0770;&KR0002;維摩居孔方無神可使&KR0017;毛穎巳
秃不中書江湖天逺道塗断鼓柝街寒風雪&KR0004;糠紇明年恐未
<pb:KR4d0530_SBCK_004-20a>
飽欲於何地托吾廬
　　　　至後暴日
火暖氈床擁病翁遣懷篇翰底求工■視悲歌徒能壯斈坐禪
僧要自空渇旦猶鳴天有雪爰居巳去海無風只留一段思郷
意不見詩中見夢中
　　　　九日書似北山上人(先夜雷雨)
老年&KR0057;惜過芳時籬下黄花值閏遅夜雨有愁如濕絮秋風無
髪可吹&KR0093;勞䰟数数還郷夢往事茫茫感興詩滿腹精神渾减
盡一杯誰与共&KR0109;期
　　　　中秋望亭驛對月(代祀北還)
月色滄波共渺茫驛亭雜坐看湖光仙家刻玉青蟾兔帝子吹
笙白鳯凰芦葉好風生晚思桂花清露濕空凉囬查使者秋懷
闊倒㵼銀河入酒觴
<pb:KR4d0530_SBCK_004-20b>
　　　　春日小軒獨坐
江南椶笋正時新滋味還思養病身暮雨過雲&KR0004;有電老鶯啼
樹巳無春虚名晚合徒多累同輦生存僅数人净掃虚軒炷香
坐只將篇什擬心神
　　　　清明日杏園獨坐
底事東風太放顛為花渾廢夜深眠賞心不有閏三月老眼應
虚春一年歌舞盡傳天上曲咲譚同是酒中仙歸時更愛東城
道月在秋千影外圎
　　　　長至日偕諸友遊故宫
皇天有数混南&KR0022;組練長駈萬里江内井龍沉軍檄在西郊&KR0294;
泣帝車降河開故道穿宫籞殿鏁秋塵暗佛幢欲問㒷亡遺老
盡晚風鈴語白摐摐
　　　中秋雨明日晴明玩月有作
<pb:KR4d0530_SBCK_004-21a>
今夕清光不&KR0018;公更無雲氣碍虚空晴遲一日秋才望看到三
更月正中蟾兎影寒天下露魚龍魄動海生風故人别有蕉山
約未放扁舟一鶴東
　　　　正月九日夜雪甚寒
雪後西山照眼青早寒微霰又飄零昨非未必今皆是衆醉何
由我獨醒斈篆毎朝臨碧落有神長夜養黄庭&KR0002;為喚得瀛䑓
侣相與吹簘上杳冥
　　　　長至後一日小集張氏小軒留題
金殿當頭是廣寒䦨干高𠋣五雲端山衘落照虹光闊海蹙長
氷玉氣乾仙客上昇惟控鯉月娥来舞毎乗鵉更須載酒春晴
日万頃風漪快一看
　　　　十月望夜月食既(戊戌歳)
翳翳氷輪漸欲無滿城鐘鼓競喧呼明銷魚朏渾應减蝕尽蟇
<pb:KR4d0530_SBCK_004-21b>
腸正可刳后羿薬灵知不死臣仝心切望全蘇夜䦨失喜清光
滿一片霜風凍玉壷
　　　　喜雪𥳑社友(廣𨹧)
今朝臈日&KR0004;飛雪一白先期報歳豐坐見洪荒還太古信知造
化自虚空詩情𦘕意天機外和氣&KR0172;声帝力中便欲訪君僧舎
去凍泥晴滴阻西東
　　　　清明大風雨
隂霾連日惡風生老去愁多骨亦驚天色昏昏轉黄濁春光冉
冉又清明隣家緑酒&KR0004;開瓮遊女香車不出城須爲杏花賖一
醉誰家園裏有鶯声
　　　　雷火焚故宫白塔(辛未二月十三日)
数声起蛰乍聞雷驟落千山白雨来恐有恠龍&KR0476;電取未應佛
塔&KR0013;魔烖人傳妖鳥生譌火誰寛胡僧話劫&KR0069;豈復神&KR0149;有遺
<pb:KR4d0530_SBCK_004-22a>
恨冷煙殘烬滿荒䑓
　　　　中秋樂陵驛玩月(考試官季狀元王助教同行)
西風吹盡馬蹄塵凉夜中庭蹔觧巾華月團團生兔腹黒雲片
片散魚鱗髩毛老去如黄葉詩思秋来滿白蘋楽飲与君須逹
曙㪯杯相属恰三人
　　　　清明雨晴游包山龍華寺過慈雲嶺
當年玉輦此經行古寺猶題扈&KR0025;名龍鳯䜟空山氣歇馬羊劫
換海波平野桃着雨春紅落嶺路霾雲濕翠生日莫人歸烟樹
黒飢鼯啼雨上宫城
　　　　送春荅何髙士
湖山不見莫雲渾楊柳風寒早閉門情在舊游花歴歴酒淹殘
睡雨昏昏種桃道士今何處采若騷人不返魂欲識傷春無限
意杜䳌枝上有啼痕
<pb:KR4d0530_SBCK_004-22b>
　　　　家居九日(日時予祝子𩔖值禁酒丁未&KR0010;也)
病餘痩骨不勝秋早起驚寒巳索裘安得酒酬佳莭醉&KR0025;教花
為老人羞螟蛉有子寍嫌祝蛱蝶無知底用愁卻咲江湖舊詩
客凄凉猶憶少年游
　　　　喜雪荅鶴齋薛逸人
曉雪&KR0004;飛應&KR0010;華因風吹起整還斜石田不種皆成玉瑶界非
時自雨花道士擁爐衣𩔖鶴麻姑送酒䯻如鴉懸知此際神游
処只在蓬莱海上家
　　　　七月廿九日書所見
杏花樹底血猶紅一𪧐星痕雨洗空鳯闕&KR0503;班𦗟帝詔羽林坐
甲衛皇宫天官占候徴玄象國士精誠貫白虹引領雲間望笙
鶴朝来佳氣巳葱葱
　　　　過李陵䑓(分敎上京)
<pb:KR4d0530_SBCK_004-23a>
路出桓州山縵迴僕夫指是李陵䑓樹遮望眼仍相弔雲結郷
愁尚未開海上抵羊秋牧罷陵頭石馬夜嘶哀英雄不死非無
意空遣歸魂故國来
　　　　雪中早朝
北風吹雪浩漫漫曉出津槗立馬看春入上林花樹早水連平
地海波乾金城万雉微茫濕月闕双龍贔屓寒今日天顔知有
喜紫宸朝下散千官
　　　　夕次楊村
烟中帆影落軻峩繫䌫沙邊巳夜過風驟数声来海樹月移半
暈入天河得歸始斍形神王望逺空留感慨多坐聴舟人語明
發芦花秋水正増波
　　　　西興渡
携家迢逓過西陵江霧微消海日昇帆影畫驚沙上鴈舩声斗
<pb:KR4d0530_SBCK_004-23b>
落　頭氷果園霜後&KR0004;分橘漁浦潮平各下罾歳晚不思行路
倦剡中佳㒷正堪乗
　　　　辱井欄(爲御史所碎㽞片石斈之心/甞)
好亊能収㫁石存摩抄堪憶古雲根楼空野燹鐘何在宫没寒
蕪井已眢古篆半留攔上字妖&KR0078;猶有墓中魂試捫凹処殷紅
濕不是燕脂是血㾗
　七言絶句¶
　　　　送林崇髙還武夷山¶
雲巖巖下聘君家長記宵談到曙霞今日壟頭誰灑飯¶鷓鴣啼
老白桐花¶
武夷山中毛竹多神君一去柰愁何松風尚帶琅璈響<md:KR4d0530_WYG_005-24a>¶散入遺
音作棹&KR0084;¶
　　　　七月望日徐勉自武林来得兩赴音
<pb:KR4d0530_SBCK_004-24a>
海舟隔歳望囬音及得囬音恨更深&KR0025;此逺書無用&KR0009;¶九原蕪
没轉傷神¶
外家䘮逝赴音来女嫁桐陵亦告哀老眼今朝方是哭¶百年心
事捴寒&KR0069;¶
　　　　予京居廿稔始置屋&KR0149;椿坊衰老畏寒始製青¶䑕&KR0129;
　　　　且乆乏馬始作一車出入皆賦詩自志<md:KR4d0530_WYG_005-24b>¶五槐濃緑䕃門前東宇西房数十椽不是衰翁買屋住¶歸時㽞
作雇舡錢¶
青䑕毛衣可禦寒秃衿窄䄂放身寛&KR0210;頭更著狐皮㡌¶好个儂
家老契丹¶
淺淺輕車稳便休何須高盖与華輈短轅不學王丞相¶下澤聊
為馬少游¶
　　　　讀瀛海喜其絶句清逺因口號数詩示九成皆¶實意也<md:KR4d0530_WYG_005-25a>¶
<pb:KR4d0530_SBCK_004-24b>
一日粮舡到直沽吳罌越布滿街衢新詩將得如千首¶為問郯
郎有買無¶
接粮御史性情真㫁事官来苦怒嗔索酒索錢横生事¶&KR0476;風&KR0476;
浪肯知人¶
客窓昨夜北風高猶似乗舡海上濤明發先冝覓貂䑕¶喚人来
作禦寒&KR0129;¶
虎賁坐甲夜傳更千歩廊街鼓柝聲未許離人眠得熟¶馬蹄車
鐸又天明<md:KR4d0530_WYG_005-25b>¶拂郎之馬走千里獨立長嘶凡馬空昔在江南看圖畫¶今来天
廐識真龍¶
賽娘十五觧新聲楊柳腰支恰囀鶯好冩潘郎胡十八¶敎伊傳
唱滿京城¶
長川妓子早晨来戴笠&KR0016;驢帕擁顋捴在狭斜坊裏住¶教坊日
<pb:KR4d0530_SBCK_004-25a>
日聴羌回¶
杖屨㝷花虎丘寺壷觴按曲舘娃䑓阿成殺受吴中樂¶請入風
沙海浪来<md:KR4d0530_WYG_005-26a>¶結束黄騮粉畫韉更投西市買長鞭知儂巳有南歸日¶戸部来
催助燕錢¶
大風塵土漲天飛&KR0210;眼烏紗拍馬歸還是洞庭湖水好¶待郎来
浣舊征衣¶
　　　　大年小景¶　雪窓二蘭(其一摘竒)
一川風柳緑傞傞古木茅茨近澗阿溪上無人舡不渡¶水禽飛
處夕陽多¶
春澹空山不自聊幽花老盡國香銷只今愁絶沅湘路<md:KR4d0530_WYG_005-26b>¶誰与傳
芭賦楚招¶
采采幽芳不&KR0313;把好収風露入銅缾虎丘老衲今何在¶思見春
<pb:KR4d0530_SBCK_004-25b>
牙石上青¶
　　　　幻闇宗師以詩招賞海棠文申有詩見約次韻¶
自是仙家春日遲紫緜無数裊柔&KR0093;馮君多置看花酒¶肺渇如
今似漏巵¶
環樞堂上遲明来要向花前不放杯只恐狂風無頋藉¶盡將春
色委蒼苔<md:KR4d0530_WYG_005-27a>¶好懷日近少曽開心憶湖山首屡囬不是故人多雅致¶誰能相
約看花来¶
　　　　廉子祐歸省金陵且就秋試作三絶句贈别¶
故園歸思浩無涯更聴啼䳌惱客懷後夜月明應有夢¶先随潮
水過秦淮¶
陌上吹衣柳絮風馮君莫放酒杯空歸舟総是傷情處¶一路殘
山剰水中
<pb:KR4d0530_SBCK_004-26a>
自昔髙科取俊英布衣徒歩到公卿廟堂今日求才切<md:KR4d0530_WYG_005-27b>¶正待諸
君策治平¶
　　　　王(杲)東白墨蘭樵題詩用韻其左并寓所懷¶
光風葉葉露香新欲采幽芳惜暮春幾處玉笙吹夜月¶瀟湘雲
断不逢人¶
　　　　早出北城迎社稷香輿¶
我如老馬怯征鞍推起東&KR1440;欲起難昨日風雷&KR0460;雹過¶滿衣明
月五更寒¶
　　　　偶成二絶句簡魯威學士<md:KR4d0530_WYG_005-28a>¶雲物凄凉小雪&KR0004;半庭殘菊蝶来踈連朝筆研多忙事¶借得東
泉學士書¶
病起頭顱不可風南窓晴日正融融天憐老境無差使¶乞与詩
篇酒醆中
