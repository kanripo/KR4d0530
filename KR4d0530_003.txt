# -*- mode: mandoku-view -*-
#+TITLE: 蛻菴詩
#+DATE: 2015-09-23 10:26:55
#+PROPERTY: JUAN 3


　　　郡樓晚望
全晉山川氣象開滿城烟樹擁曽臺土風舊有堯時俗人物今
無楚國才千嶂晩雲原上合兩河秋色鴈邉来昔賢勝賞空陳
迹落日登臨画角哀
　　　　鴈自代過晉嶺客中感興
鴈行&KR0004;自鴈門来逺度平沙陳勢開光禄塞空霜氣冽受降城
廢水聲哀烏孫公主&KR0084;難和猿臂將軍射来回今日客中膓易
㫁不須更在最高臺
　　　茌平道中
風起征塵滿髩須頻呼驛卒緩前駈巳悲白骨多新&KR0017;尚&KR0003;黄
<pb:KR4d0530_SBCK_003-8b>
巾半畏途麥老大田鳴乳雉草深荒徑竄妖狐停驂欲飲𤓰園
井𥬇倩隣翁放轆轤
　　　　宴四明江中醉卧及醒舟巳次車廐站
使莭重来省昔年舊逰零落一凄然山川在眼空陳迹&KR0084;舞催
人又别遥風捲潮聲全海起雨分虹影半空懸酒醒唯有斜窓
月偏照姚江獨夜舩
　　　　登樂清縣岑山亭
百尺新亭起碧岑長藤古木欝蕭森山重山掩分吴越潮落潮
生自古今飛鳥去邉浮海色夕陽明處散秋隂五雲長近仙臺
上時聴鸞簘月下吟
　　　　石門書院瀑布
飛泉噴薄下靈湫疑有龍居㝡上頭長日風雷穿石起半空河
漢決雲流青牛隠去神宫在玄鶴歸来洞府幽弭莭名山諧𪧐
<pb:KR4d0530_SBCK_003-9a>
願築居終羡昔賢㳺
　　　　西峡渡
江上日高寒霧開渡頭風順蚤潮回中流白舫翩翩下兩岸青
山衮衮来蛮媪綄紗衣佀雪驛夫到岸鼓如雷&KR0213;人起掲篷窓
坐𥬇割羊桃薦酒杯
　　　　湄洲屿
飛舸鯨濤渡渺冥祠光壇上夜如星蛟龍筍虡懸金石雲霧衣
冠集殿庭萬里使軺㳺冠絶千秋海甸仰英&KR0149;乗槎欲借天風
便彷彿神山一髪青
　　　　次福清宏路站州守林清源邀飲治所
酒家籬落隔青棕更在輕烟細雨中繞郭好山横晚碧縁溪芳
樹立春紅故人雪髩年年老大守風謡處處同十載相逢又相
别不堪回首海雲東
<pb:KR4d0530_SBCK_003-9b>
　　　　浮山道中
處處人烟有酒旗楝花開後絮飛時一溪春水浮黄頰滿樹暄
風呌畫眉入境漸聞人語好看山不厭馬行遲江蘺緑徧汀洲
外儗折芳馨慰所思
　　　　北行苦雨待程&KR0071;先舟行
老態巳成便早睡呼兒更與助深盃半窓風雨催秋到一夜湖
山入夢来潦水無根殊汎濫蛩聲多事苦悲哀不知明發縁何
喜滿意燈花落又開
　　　　&KR0009;龍翔訢公長老
古笪橋邉夾道斜老禪方丈梵王家山人宴坐時分芋天女飛
来或散花護法神龍蟠結構㝎巢春燕避袈裟此生巳悟空無
住欲就莎房借鹿車
　　　　登嚴先生兩釣臺
<pb:KR4d0530_SBCK_003-10a>
　　兩臺有逕可躋攀老樹長藤薈蔚間魚釣自忘天子貴風雲何
　　似客星閒鐘催夜月来孤寺帆挟春潮過&KR0333;山寂寞羊裘軒下
　　路幾人携酒酹潺湲
　　　　　　滕王閣晩望
　　岧嶤傑閣&KR0120;城臯尚想君王結構勞楚國山川推壯麗唐人文
　　賦擅風騷天開彭蠡連江闊山向畨禺入嶺髙萬里登臨一懐
　　古朔雲秋興正滔滔
　　　　　　南山蓮社偕韓友直伯清昆季㳺龍井寺
　　長憶東林逺法師三生張野有前期經書貝葉繙重譯漏刻蓮
　　花禮六時長老布金多滿地高僧卓錫自成池不妨随喜諸天
　　上扶得風篁玉一枝
　　　　　　天竺山中訪項可立不遇
　　葛洪川畔千年寺路遶長松一澗分潭影青移行處岫嵐光白
<pb:KR4d0530_SBCK_003-10b>
散望中雲猿公吟樹應思侣鹿女㗸花不&KR0333;群常羡山僧專勝
㮣水声林下百無聞
　　　　游萬松菴
黄塵撲馬出西城忽見雲林眼倍明竟日寂無山鳥語滿風純
是澗松声石幢花雨何時■禪榻荼烟特地生客自去■鐘&KR0394;
外老僧於丗巳忘情
　　　　扈&KR0025;之上京過龍門
兩厓高立色冥冥仰視空光一罅靑石兀馬蹄危不渡水漂龍
氣暗聞腥山川壮自開天險風雨隂疑来&KR0017;&KR0149;我欲重㝷舊題
處&KR0668;雲寒蘚滿岩扄
　　　　㳺武康禺山㽞𪧐昇元宫
白石西邉山更青杖藜塵外得經行鳥翻夕照落空翠人逆松
風聞澗聲道士煑茶㽞夜話田家燒草起春畊也知真境多佳
<pb:KR4d0530_SBCK_003-11a>
&KR0208;儗約衡茅&KR0009;此生
　　　　四月護三䘮渡江之宴塢
&KR0333;雲散黒収殘雨落照浮紅滿大江烟際小星𣷹箇箇沙頭𪧐
鳥下双双文章爛熳工何&KR0024;膽氣峥嶸老未降新喜仙翁与𥼶
子買山容作讀書窓
　　　　天竺北峯行香汎舟湖山堂
肩輿直過上湖西泱漭晨光逺欲迷風起澗松清不暑雨乾石
路净無泥泉分絶壑流邉續雲到高峯盡處低投老寧能數来
往把杯洞口聴𤠔啼
　　　　聴松軒為丹丘杜髙士作
長松千樹擁前榮虚&KR0284;還&KR0025;樹㡳鳴一片海濤雲杪堕幾畨山
雨月中生茶香夜煑苓泉活琴思秋翻鶴帳清安得南華老仙
伯相随軒上&KR0003;風声
<pb:KR4d0530_SBCK_003-11b>
　　　　𤣥圃為上清道士周静脩題
路上仙岩最上溪仙家住處有丹悌瑶臺鶴下天風冷靈瑣花
深曉日迷五色芝房團紫盖千年石髄裂青泥羽人即此宜高
𨼆豈在崑崙萬國西
　　　　梅雪齋為紫霄宫楊逢賔題
雪樹生香滿佩巾紫霄最上集仙真苔荒鶴跡渾無路花暗笙
声不見人瑶圃月寒通白曉丹臺雲煖駐長春莫敎流水山前
去恐似桃源客問津
　　　　犀山凝翠臺為上清道士劉伯逹題
仙舘深居寂寞濱千岩濃翠&KR0668;無塵築臺一日臨風雨駈石中
宵使&KR0017;神潭上晝游魚聴瑟花間春醉鳥衘巾山&KR0149;不是蔵真
境㽞待雲棲斈道人
　　　愛松亭為嘉禾三塔寺寛雲海賦
<pb:KR4d0530_SBCK_003-12a>
醉李湾頭窣堵坡種来松樹繞庭多碧䊀老甲渾苔蘚黒入秋
隂半薜蘿古刹每聞龍捨宅神僧常似鳥為窠無人倣得韋侯
筆与作山堂帳子歌
　　　　氷雪菴為衡岳北山上人賦
衡岳山中老道人一龕一衲足容身禪林出㝎白生室詩境行
吟清入神瓶水不凝龍氣煖石門長掃虎蹄新只應煨芋燒茶
外乞火時時到寺鄰
　　　　雲松巢為翰林學士王公儼作
髙人自昔愛雲林儗作幽居寓素心遁丗每懐箕叟隠題詩聊
效謫仙吟幾畨白鶴迷秋夢半樹青蘿&KR0024;夕隂獨坐天風洒毛
髮高寒何似玉堂深
　　　　醉月堂為萬声逺作
月有秋期酒有郷虚堂中夜挹流光九天零露濺尊爼萬里高
<pb:KR4d0530_SBCK_003-12b>
風扶佩裳白鳯飛回声縹緲玉笙吹徹夢清凉醒来却覓神㳺
處狼籍中庭桂子香
　　　　不繫舟漁者陳子尚自號
本来無繫亦無舟随意江湖可漫㳺縦遣西風吹水外不妨明
月爛沙頭人情平地波瀾起身丗虚空日夜浮安得&KR0025;君歸把
釣只將吾道付滄洲
　　　　浮雲道院(在吉安)
百年身丗与雲俱日看紛紛変態殊江雨欲来龍氣黒天風忽
散鶴声孤行蔵与道同舒卷冨貴何心較有無此意髙人還盡
解數椽營在楚山隅
　　　　石田山房為毛叔逹作
犖确&KR0004;開百畒荒四明山麓有丹房種来玉子双双白鑿破雲
根寸寸方赤水洞天宜避丗全椒道士可休粮㑹㝷瀑布声中
<pb:KR4d0530_SBCK_003-13a>
去一洗吾生浩劫忙
　　　　雪巢為上清劉道士賦
團團茅盖一巢輕雪滿千山虚白生象外乾坤還太古望中楼
觀盡通明雲蔵𪧐鶴渾無跡氷落長松暗有聲人在空寒最高
處羽衣瑶佩不勝清
　　　　次韻劉伯貞与金山即休了長老唱和
老禪居處水雲重此地纎塵不可容潮色平鋪無際海日光先
上最高峯踏花佛馭紅牙象獻寳神&KR0016;白耳龍第一江山第一
座幾時来聴講時鐘
　　　　北山禪房次危太朴韻
一簞小&KR0009;青蓮宇尺五巍臨白玉京名藥曬庭分草木好詩書
壁&KR0462;真行劫塵息後心源淨僧臘髙来頷雪生我住巷南師巷
北相過談到暮鐘聲
<pb:KR4d0530_SBCK_003-13b>
　　　　游金山柬即休了公
八十了公如古佛禪心乆巳㑹真如飰供南海浮来鉢經鈔西
天譯後書持呪降龍秋雨歇焚香迎客晚潮&KR0004;此生終儗依蓮
社猶苦塵縁未破除
　　　　&KR0009;越寳林别峯嘉禾水西仲銘
越絶千峯有别峯老禪宴坐&KR0394;王宮願中結習三生熟機外忘
言萬法空錫影夜飛天姥月鐘聲曉度禹陵風孔淳自許游方
者須覓岩居竺法崇
劫&KR0069;不到爽溪亭珎重堂頭老仲銘朝暮鐘魚仍&KR0394;唄虚空龍
象自神&KR0149;幽禪㝎後燈縣壁清盥閑来水在瓶草座麻衣亦吾
事㑹㝷臺上共繙經
　　　　&KR0009;越能仁用章俊禪師
晚莭樷林道欲孤喜公赤手縛於菟千岩萬壑平安否淡飯長
<pb:KR4d0530_SBCK_003-14a>
&KR3706;飽得無坐觀山童窺止水講經龍女獻明珠沃洲勝㑹還堪
&KR0071;豈獨東林有社圖
　　　　&KR0009;清逺渭禪師
自𦗟龍翔寺裏鐘劫餘金碧更重重天王按劍踏魔女羅漢弄
珠降老龍蒲室千燈誰&KR0071;照渭川一𣲖自分宗未知今日西岡
塔㽞得荒寒幾箇松(西岡乃𥬇隠塔)
　　　　&KR0009;四明㝎水見心復禪師
聞公近住慈溪寺今是璘師苐幾燈咲我在前圖作佛只今投
老欲依僧瓶中舎利蔵来長窓外猕猴喚得譍㑹拂塵衣上方
去天香樹底乞花蒸
　　　　&KR0009;平江開元寺雪窓光公(蜀人)
獨木山寮晝不開禪餘香印巳成&KR0069;寺分麋鹿臺前住人向魚
鳬國裏来佛盋供多光𩔖玉祖衣傳乆色如苔一枝得箇邛州
<pb:KR4d0530_SBCK_003-14b>
竹拄到雲居不擬回
　　　　送西江賢古愚上人
山僧新自豫章囬千里還乗渡水杯問法諸天龍象遶談經半
夜&KR0017;神来西峯夏觧江雲變南國秋歸野菊開欲扣心宗塵外
侣白頭今日已成&KR0069;
　　　　送範準堂住天台法輪寺
白首南屏坐不回偶提佛法住天台幽禪有味風生磬瘦影無
塵月滿臺羅漢山中飛錫過蛟人海上獻珠来不知萬壑烟霞
底何處㝷師撥芋&KR0069;
　　　　送道存師游方
故人去作逺遊僧千里𨵿河付脚縢壊衲秋逢慈母線空山夜
别祖師燈王城乞食應持鉢岳寺栖禪暫挂藤何日諸方叅叩
遍一菴歸老白雲層
<pb:KR4d0530_SBCK_003-15a>
　　　　送絶宗&KR0071;講師住大雄寺
大展三衣古道塲真人髙拱殿中央曼陁雨散天花落薫陸烟
生石乳香纚纚風雷飛講舌耽耽龍象遶禪床師行不廢宗劉
社㑹覓籃輿到上方
　　　　送泐季潭還龍翔(時咲隠巳化)
曽將小品問支公真是中華學道雄弟子不須悲滅度禪師乆
巳證圓通長懐石上三生舊無復溪頭一咲同想見西岡歸禮
塔神光時繞夜壇紅
　　　　送至上人還金陵(卷有咲隠丁仲容詩)
朱雀橋邉白下門舊㳺囬首不堪論令威未返遼東鶴圎澤難
招石上魂金刹火餘&KR0069;巳冷錦嚢詩在墨猶温南来邂逅逢師
話老涙臨風堕酒尊
　　　　聞雲海寛寳林同二師寂音悼之
<pb:KR4d0530_SBCK_003-15b>
乆别吴寛與越同近傳歸寂故禪宫葛川有日㝷圓澤蓮社無
人&KR0071;逺公亭外松焚雲海静井間鰻化寳林空只㽞一㸃詩燈
在長照殘山剰水中
　　　　荅復見心見&KR0009;(時居㝎水天香室)
蓮花峯下天香樹吹老西風幾度秋僧寳師真洪覺範詩窮我
亦孟𠫵謀文章宇宙千年事身丗江湖萬里舟甚欲相竒石橋
路更須同訪羽人丘
　　　　重&KR0009;水西新公道塲渭公三塔寛公
我恐前生老法華退居清淡即僧家禪師有道長&KR0016;虎侍者通
神自辟虵巳&KR0018;法身来震旦終抛塵網覓提奢洞庭春後多風
水準擬南歸買釣車
道塲山頂千年寺逈出雲林最上層師巳親聞出丗法我今渾
似在家僧書遲不到秋風鴈詩苦長懸夜雨燈早晩南歸有船
<pb:KR4d0530_SBCK_003-16a>
買五湖烟水正堪乗
愛松老禪安稳無水西外史近何如後身莫論前身事今歳才
収去歳書山寺鼓羮　末下江亭魚飯憶王餘浮雲蹤影&KR0025;南
北神自相親跡自踈
　　　　浙僧饒雲石至京即囬
山僧業在臨平寺面面軒窓画障開渌水一川紅菡蓞青林千
樹紫楊梅戴經偶作王城出卷衲還思故苑囬應是峯頭老黄
鶴月明長待錫飛来
　　　　用丁仲容韻送季潭泐公歸龍翔
南歸還挂舊携藤古寺東邉是&KR0253;陵齋罷江山延睌眺禪餘鐘
鼓報晨興將詩却訪天台客别偈長㽞日本僧歳晚雲房㑹相
見一杯春茗煮溪氷
　　　　&KR0009;荅㝎水見心禪師三首
<pb:KR4d0530_SBCK_003-16b>
自入赤墀青𤨏間舊遊禪侣亦䦨珊青山只憶招提境白首&KR0004;
辭供奉班馬為空群猶蹻蹻鳥能求友自𨵿𨵿終期一舸相㝷
去知在姚溪第幾湾
見&KR0003;錢唐别築城凄凉風景&KR0002;為情湖堤柳盡曽㳺路石壁苔
荒舊刻名老我無能如燭武何人可飲勝公榮沃洲勝㑹還容
續即儗山中隠計成
古刹鐘魚振一方山中禪伯法中良蒲編金地菴十笏墨寫石
厓詩數行龍公聴講能変化魔&KR0017;避呪無災祥遥知㝎起佛鐙
外童子蒸花香滿裳(師號蒲菴故云)
　　　　次林伯昇游天童寺韻
禪𨵿一到二十里&KR0013;嶺連雲皆古松海近仙洲通弱水山来佛
國捴靈峯市開虚日家家酒僧飯齋時寺寺鐘勝㮣非詩誰冩
得紫霞青靄一重重
<pb:KR4d0530_SBCK_003-17a>
　　　　籌峯真舘&KR0503;和松瀑黄石翁尊師
月色今宵恰滿規有山如此愧来遲金堂石室忽到處澗水松
聲無盡時麻姑陵寒或送酒木客入夜同吟詩匡廬老仙去巳
逺悵望雲間笙鶴期
　　　　送張惟善使還上清宫
馹&KR0016;翩翩萬里歸上清山下是岩扉金銀宫𨶕神人舘河漢文
章織女機赤羽頻縣行處莭靑霞自剪醮時衣使塗觧后還相
别囬首江雲朔鴈飛
　　　　送道士張一無還安仁省親(㕘中峯回)
南楚東呉一草亭道人元不歎漂苓幻身在丗真如露客髩經
年漸欲星招隠山中𤠔鶴怨話禪石上&KR0017;神聴殷勤此别須囬
首不忘君家桂樹青
　　　　贈别勾曲外史張伯雨
<pb:KR4d0530_SBCK_003-17b>
玄洲别島欝巃嵸滿谷蜷雲護萬松外史編圖瓊笈秘隐居留
誥玉函封丹池雨現龍無角藥圃春肥鹿有茸儗借一龕為洞
吏與君来往大茅峯
　　　　壷隠為淦川徐仁則賦
匏繫深知固蔕難養生聊託一壷間仙公賣藥曽蔵市逸士操
瓢只在山千里江湖浮處逺百年日月貯来閑底須狡獪驚凡
目剖破輪囷别築環
　　　　懐計籌山通真舘純一雲峯髙士
彫年短髪苦駸駸只益孤懷歎惋深老比師丹渾忘事死無鍾
子絶知音哀𤠔易下三聲淚獨鶴長存萬里心謾憶雲峯凌羽
士故山無夢可相㝷
　　　　送匡山王濟逺朱弘道南歸
萬峯蒼翠繞舒城中有琳宫似上清侠客劒寒騰虎氣仙人笙
<pb:KR4d0530_SBCK_003-18a>
響作鸑聲到山㝎及朱桃熟歸洞應多白鹿迎好在丹房保玄
極九還金液待君成
　　　　幻寓菴用虞芝亭學士韻
蹔&KR0009;微軀在丗塵此菴名亦強爲賔了知百&KR0010;旦暮事豈泥三
生前後因非假日明那有目忽随空壞本無身要知枯坐環中
者别是人間不死人
　　　　送述古彭大年真人
䄂有神方煉紫荷幾年㼇籙著功多仙人海上&KR0016;黄鵠道士山
中認白騾棗木斗盤蔵霹&KR0430;楊枝瓶水洒天河只應小閱開皇
劫一劒秋空處處過
　　　　大年先人樂天遺雷符一卷爲題
一夕空飛觧劒形先生神氣即風霆巳還天𨶔朝群帝别冩雷
符使六丁遼海鶴歸雲邈邈葛陂龍化水冥冥只今有子能傳
<pb:KR4d0530_SBCK_003-18b>
業来奉祠官篆檄&KR0149;
　　　　壷洲為上清張道士題
錦水西頭觀𨶔青仙家元不隔滄溟鳯麟洲渚寒凝碧雲霧衣
冠夜降&KR0149;金醴浸花㽞客醉玉笙吹月使龍聴看君福地容蕭
爽長与曽孫宴幔亭
　　　　題閑閑吳宗師徒孫丁自南卷
羡君學道上清宫親得先生早發蒙枸杞未逢朱孺子丹砂須
問葛仙翁窓前㸃易寒研露壇上焚香夜禮空化鶴歸来定何
事&KR0025;師千&KR0010;住崆峒
　　　　送劉彦基奉宗師命訪求道徳經註
北風霜霰日冥冥送子南歸出廣庭上國幾年陪賜履名山随
處訪蔵經藜光照夜時燃火龍氣衝寒直射星却憶冲虚觀前
路豫章双樹更青青
<pb:KR4d0530_SBCK_003-19a>
　　　　送上清道士李自賔歸山
歸去青溪㸃易窓仙材如子丗難双丹蔵虎豹千山雪劒度魚
龍萬里江别洞苔花分石路古壇松子落岩淙道人不用尋烟
火术煎經冬正滿缸
　　　　送陳復齋歸婺之武義清寧觀
武川道舘白雲間蕭散真宜羽客閑丹侣有期開薬竈青童應
在守蘿𨵿岡頭叱石成羊起花下吹笙馭鶴還歳晚相思儗相
覓只愁落葉滿空山
　　　　送胡道士還豫章舟居
道人船子是行窩如此東湖烟水何寳劍携將叱雷雨銕符埋
得鎮蛟鮀雲盤仙篆朱文細海浴神丹絳氣多應与匡廬桂風
子山中&KR0016;虎夜相過
　　　　送薛鶴齋南歸吳中
<pb:KR4d0530_SBCK_003-19b>
老鶴幡然憶楚臯南来直渡浙江濤千年故國悲城郭萬里晴
空見羽毛候舘夜吟飛綵翰靈壇秋醮振琅璈隃應白屋山中
路㽞得仙家舊種桃
　　　　雲臺真舘為上清周用章作
突兀中天積翠遥曽臺宛似欝羅蕭清池曉浴丹如火白石春
畊玉有苗此地来龍如可築它年歸鶴底須招只應月夜游仙
侣時復吹笙下紫霄
　　　　送方方壷羽士之京師
學道武夷还上清羽人毛骨鶴同輕丹㽞别室生虹氣嘨隔空
山作虎声劍外&KR0017;神来叱咤畫中河岳入經營候仙合在飛廉
舘㑹見祠光徹夜明
　　　　挽張伯雨宗契
一夕星壇蛻羽衣山林何許散靈輝書㽞真誥陶弘景名在丹
<pb:KR4d0530_SBCK_003-20a>
臺馬子微海上青騾應逺去爐中白兔想潜飛風篁後夜還成
韻猶似簘聲月下歸
鹿巾曽入紫宸朝歸向名山駐緑軺龜脫生筒無俗累鶴存瘦
骨有仙標三元　飯盃猶在五色香烟火巳消應復神游易遷
舘人間楚些&KR0002;為招
童稚相親到白紛真香幾向鵲爐焚丹成自浣天壇火劍觧空
埋月澗雲(塟所也)山友分將石刻帖門人唱得錦飛帬它時㑹
續君前傳刋作青瓊板上文
　　　　正一冲和宫&KR0045;弘道以虞學士詩求和
玄都桃是舊時花曽駐春㳺送客車翰墨尚看延閣老松蘿長
護羽人家丹砂學伯仙公術白絹封来諌議茶文采風流徒想
見九霄無佩乞飛霞
往事真成過眼花前王俱此走降車鶴歸華表千年郭燕入烏
<pb:KR4d0530_SBCK_003-20b>
衣百姓家雨壊苑墻生野薺雪殘侯舘老山茶欲將弔古無窮
意髙𠋣披雲賦落霞
　　　　廣東帥府&KR0122;林徳㳟餉藤簟
韜向筩中一握輕風漪八尺勝桃笙文編黒白蚺皮滑漆透丹
黄虎魄明隝上卷將滄海色嶺南&KR0009;与故人情竹牀楠枕山窓
下&KR0025;此酣眠夢亦清
　　　　銕&KR0327;為孟暐賦
愛此輕圎銕鑄成何須楚竹選孤生年多化作青虵色夜静吹
如彩鳯聲鏽出碧花凝錯落冷含金氣發鏗清最宜携向君山
去一聴仙翁奏月明
　　　　給事以馬乳貺就索詩
挏官載出槖駞馬分得官壷給事家代茗駱奴寧許敵蒸豚人
乳不成誇肥凝曉露鴟夷革香帶秋風苜蓿花長与詩翁消酒
<pb:KR4d0530_SBCK_003-21a>
渇肯辭為客住龍沙
　　　　仙娥玩月圖為野雲陳氏題
仙娥微歩下高寒獨立長松月滿山粧影透明金背鏡佩聲飛
動玉連環洗空碧海銀蟾冷舞罷瑶階白鳯閒不是丹青&KR0009;顔
色行雲無夢到人間
　　　　陳子平&KR0009;所作瓊花賦荅謝
鳯在陽岡鶴在臯相思空遣夢勞勞簘吹夜月江槗酒查汎秋
風海市濤故國山川呉分野美人詞賦楚離騷瓊花新製人争
寫應使&KR0045;州紙價髙
　　　　周漢長公主府(今開元宮)臨安故城二圖
主家樓&KR0026;欝參差想見當年全盛時宫草細分行輦路苑花深
覆汎舟池瑶臺仙去塵生海甲帳神来風滿旗好在畫圖㽞勝
跡五雲長護鶴笙祠
<pb:KR4d0530_SBCK_003-21b>
南渡君臣建業偏不堪喬木黯風煙豈知白馬興王後又到紅
羊換劫年三輔黄圖空郡國六朝王氣渺山川白頭開府歸来
日應覧遺踪一愴然
　　　　海樓爲宛丘秋蔵用題
不著闌干百尺髙難容此客卧雲濤深連厚地三千軸迥壓神
山十五鰲日影夜生浮画棟珠光秋孕射霜&KR0129;醉来白眼看餘
子未許元龍氣獨豪
　　　　太古樓爲豫章傅道士題
羽客栖玄紫極宫樓居三景自玲瓏㳺神宛在鴻荒丗&KR0677;道元
居怳愡中窓白夜生南浦月簾高時捲上江風如何宴坐思機
者千劫塵縁一息空
　　　　半村爲傅處士賦
半距城闉半距村烟霞只尺少塵喧小車出市僕先路斜日下
<pb:KR4d0530_SBCK_003-22a>
山人到門兩岸花隂連第宅一川草色散雞豚田家數里將迎
慣時復相㽞醉酒尊
　　　　李克約餉蠟梅并詩用韻荅之
空谷佳人縞&KR0209;單淡黄衫薄護春寒色欺隠者山中桂香逼騷
&KR0149;畹内蘭鳥吐粟金粧處巧蜂㽞&KR0097;滓煉来乾數枝乞与吟窓
供温水銅瓶自挿看
　　　　霍丘孫游武林叙湖山之勝詒之
十頃平湖繞郡城画船小槳蕩春声紅酣花港風荷宻玉照梅
岡雪樹明煙月長㽞&KR0084;舞地山川不改古今情君行須到峯南
北為寛蒼苔石上名
　　　　懐臨川舊㳺賦以贈别戈直伯敬
擬峴臺前汝水流因君還憶旧曽㳺故人苓落半爲&KR0017;賤子蹉
跎今白頭詩思入江楓葉冷郷心隨雨鴈声秋北齋居士知強
<pb:KR4d0530_SBCK_003-22b>
健為覓新篇慰别愁
　　　　暮春偶作
瞢腾睡思酒頻中潦倒吟懐語不工燕子人家春復夏楝花時
候雨兼風靑林蛻螙成蝴蝶白水鳴蛙抱活東甚欲相&KR0025;問丹
訣頂間朱橘幾時紅
　　　　草堂為胡晉仲題
姑孰城東林壑竒幽人愛此結茅茨垂窓巳著盧鴻畫繞壁唯
書杜甫詩花氣晴熏燒酒火潮痕晚上釣魚絲數椽有此真堪
隠不待山&KR0149;重勒移
　　　　贈相士陳巨山
老我寕甘徹骨貧多君見与掇皮真乖厓本是無情者&KR0002;水終
為勇退人機外&KR0784;黄難著相眼中青白自如神華峯太極圖猶
在何日相携問隠淪
<pb:KR4d0530_SBCK_003-23a>
　　　　贈地理家何玉泉
芒屩笻枝興渺然知君曽得異人傳輕探玉髄青囊秘山隠金
精銕鎖縣腹有丹光飛日月眼窮地脉入雲烟幾時把&KR0209;神州
路共看華嵩翠挿天
　　　　贈易學李所翁
易斈如翁近所無藹然声聞動江湖蓍龜凶吉占如繇爻象&KR0025;
横畫有圖三卷秘書傳句曲百錢&KR0114;肆隠成都相逢欲問平生
事何惜春醪滿眼沽
　　　　贈筝工任禮
鈿床銀甲不勝清錦席銀筝無限情苐一部中當絶藝十三絃
上有新声齊宫蟬怨時時咽湘浦鴻来箇箇驚冝向敎坊供國
樂要須名似郭無名
　　　　玉笙為陸國瑞賦
<pb:KR4d0530_SBCK_003-23b>
曽聴仙人白玉笙飛瓊有譜斈&KR0004;成碧桃半向露中落彩鳯忽
来雲際鳴瑟響洞庭空冩恨磬浮瀛海不傳声何如吹上扁舟
去秋滿西湖月正明
　　　　長至日題
佳節䔥然無過賔餕餘觴豆自相親斗垂西柄半入海梅發南
枝先得春平日以文為事業老来惟酒是精神莫論炊熟邯鄲
米巳是山翁一欠伸
　　　　元夜獨坐
九衢花月萬家燈憶在錢塘與廣陵過去豪華春似夢老来心
賞冷於氷蘇耽仙後還為鶴房琯生前本是僧喚取家人多置
酒只将寂寞付瞢騰
　　　　夜起
鷄鳴不鳴山四更月落未落霜滿城起看北斗寒桂地俯聴長
<pb:KR4d0530_SBCK_003-24a>
河流有声今夕何夕耿無寐千古萬古難為情欲持心事出門
去哀&KR0084;坐待東方明
　　　　秋懷
山人㡳事縛微官来對䦨干苜蓿盤匣印少開經雨澁箧衣多
敝入秋寒勞生沙漠随征轂入夢江湖有釣竿歌罷中庭待明
發起看星漢正漫漫
　　　　丗事
丗事紛紛在目前故園無復可歸年東吴城䧟仍為沼滄海塵
生欲変田䑕穴詎容衘窶藪豨膏那觧運方穿臣心有血才盈
匊儗向天公罄一牋
　　　　病疽
席上屠蘇歳&KR0010;同只憐醉後飲衰翁半生客路江湖裏十日春
愁雨雪中黄道雲消晴見斗青陽氣轉曉占風欲題彩帖無佳
<pb:KR4d0530_SBCK_003-24b>
句思遶蓬莱最上宮
　　　　&KR0004;度日
八十一翁烏角巾尊前才放自由身病須善藥休離手衰借嘉
醪可養神誰謂仲連為侠士或傳方朔是仙人行當小築西洋
墅種杏栽桃作好春
　　　　癸酉&KR0004;度真率㑹分韻得
杏花風煖破春隂一𥬇幽齋喜盍簮人事萬端相聚少酒杯百
罰不辭深生辰值月方𨇠斗故國&KR0026;星正在參多謝諸君為我
壽滿牋佳句敵南金
　　　　乙亥&KR0004;度是&KR0010;仍改至元
此生重見至元年白髮垂垂巳滿顛仕愧買臣無印綬歸思靖
莭有園田菜挑渚雪氷茸滑柑剥吳霜玉腦圎終結一菴湖上
去老来閑送佛前錢
<pb:KR4d0530_SBCK_003-25a>
　　　　病痁
肉黄皮皺髪毛枯一病支離困壯夫痛要小奴搥臂𦞃冷㝷破
㡌褁頭顱鄰翁教誦禳灾呪道士来書禁瘧符車轍馬蹄勞客
問藥嚢糜盌乏吾須
炎火寒氷忽暗投肺膓日與藥為謀儗尋畫史圖師子安得詩
人咏髑髏月色自如閒度夜蟲聲無頼&KR0333;吟秋便當一起幽憂
疾濯髪西風萬里流
　　　　自喻
狎鷗不下解知幾蟋蟀先鳴能表微人海無涯俱汎汎佛天有
相亦非非試論前軰今誰在欲問何山老可歸嚴瀬磻溪各求
志豈関出處在漁磯
　　　　憶山中
買山宴塢近天根遥憶春深正灌園一樹爛紅櫻著子滿林鮮
<pb:KR4d0530_SBCK_003-25b>
碧竹生孫少陵只擬還韋曲安石端宜得謝墩歸老㑹㝷凌道
士采芝燒藥了晨昏
　　　感興
&KR0025;来豪傑願風塵奮臂干戈肯頋身司馬諸王祗&KR0333;晉祖龍二
丗竟亡秦祠旁&KR0017;火狐鳴惡橋下天寒鶴語神千古汗青㽞感
慨山中輸与種桃人
蛻菴詩卷之三

<pb:KR4d0530_SBCK_004-1a>
蛻菴詩卷之四
　　　　　　　　　衡　山　釋　大杼　北山　編集
　七言律詩
　　　　殿試翥與讀卷官
老臣載筆侍金鑾自愧三叨讀卷官進士擢科従古盛大臣考
䇿得才難芳年荏苒聞鶗鴂花事&KR0025;容到牡丹明發禁扄當撤
鎖文光髙動五雲端
　　　　翰林三朝御容戊戌仲冬朔把香前宮
嘉禧殿前&KR0004;日高瑞光先映赭黄&KR0129;雲間端露収金掌仗外微
風颺彩旄黄鶴仙人周子晉碧鷄使者漢王褒禁園尚覺餘寒
在未放春紅上小桃
　　　　甲午禮闈
白雪青天映日紅樓臺高下玉光中佳城正際新春晦薄冷猶
<pb:KR4d0530_SBCK_004-1b>
吹向曉風萬國衣冠朝北𨶔一時文獻集南宫吾皇方此求賢
俊載筆寍慙奉至公
　　　　九月朔迎駕大口
大駕今朝至上都期門罕畢巳前駈錦衣照日環龍衮翠盖凌
雲覆象瑜萬里山河開白道兩京宫𨶕入黄圖縦&KR0026;父老心應
喜知有天恩免過租
　　　　庚辰十月朔奉迎明宗𠕋寳至石佛寺明日壬辰迎
　　　　至太廟清祀禮成賦以紀事
寳𠕋香輿出法宫非烟御路曉濛&KR0293;仗齊劒佩千官裏金奏簫
韶九廟中宣室&KR0017;神徴賈誼太常禮樂属孫通下臣有幸逢熈
事散作恩波四海同
　　　　圎丘禮成改直翰林敕書告廟祝板
捧𠕋先期𥸤太宫聖孫翼翼孝心同霓旌曉絢香輿日鶴駕晴
<pb:KR4d0530_SBCK_004-2a>
薫彩仗風一代皇猷昭黼黻萬年寳歴卜延鴻舞階行見干戈
戢並在穹祇叶相中
黼黻青城煥景光紫壇黄道藹天香鳯韶曲變&KR0004;終奏龍衮衣
明上下章共喜聖時脩曠典更&KR0025;春享議明堂吾皇飲福神&KR0149;
畢却進公卿萬壽觴
　　　　送太傅丞相出師平徐方
南征諸將乆無功丞相親勞出捴戎虎士嚴兵屯玉帳龍庭大
宴賜&KR0686;弓萬年社稷収長筭百𢧐旌旗得勝風幕府如雲盡才
彦荆徐指日捷書同
　　　　直延春閣
蓬莱海上苐三山仙掌雲間十二槃鷄樹烟深殊窅窱鳯樓天
近自髙寒銅壷傳漏聲相應紫詔封泥墨未乾願祝君王千萬
壽坐施雄㫁濟艱難
<pb:KR4d0530_SBCK_004-2b>
　　　　&KR0009;寳林同别峯㝎水復見心
寳林老子虎耽耽㝎水道人蒲作菴歸老尚須㳺越絶㝷師先
儗到精藍娥江碑在當重讀禹穴書蔵㑹一探我亦三生學環
者㝎從佳處結禪龕
　
