# -*- mode: mandoku-view; -*-
#+TITLE: 蛻菴集
#+DATE: 2015-08-25 00:13:18.720654
#+PROPERTY: ID KR4d0530
#+PROPERTY: BASEEDITION SBCK
#+PROPERTY: JUAN 卷三
<pb:KR4d0530_WYG_003-1a>¶
欽定四庫全書¶
　蛻菴集卷三　　　　　　　元　張翥　撰¶
　　七言律詩¶
　　　無題¶
見時略略望遙遙有月䦨干待袖招得巧蜘蛛絲縷細¶
傳聲鸚鵡舌關嬌仙家絃管寜無譜天上星河亦有橋¶
雲雨或時消息斷不如朝暮石城潮¶
　　　聞笛¶
<pb:KR4d0530_WYG_003-1b>¶
何人吹笛傍江干木落淮南夜色寒三弄水邊人艤棹¶
一聲雲杪客凭欄梅花&KR0609;&KR0609;吹應落楊栁依依折欲殘¶
惆悵緑珠何處在綺忩深鎖月漫漫¶
　　　臺城¶
運盡黄旗晉祚開天星俄復坼三台方驚掘地雙鵞起¶
已見浮江五馬來草暗離宫碑仆土雨殘戰地骨生苔¶
當時一掬新亭淚猶帶寒潮日暮廻¶
　　　冶城¶
<pb:KR4d0530_WYG_003-2a>¶
此地先皇駐六龍鼎成龍去杳無蹤御牀羅帕塵空暗¶
輦道朱門草已空題榜侍臣留帝勅築亭真士記天容¶
自憐不及窺弓劍愁絶寒城響暮鐘¶
　　　鹿苑寺¶
千古南朝㡬劫灰蕭梁寺額獨崔嵬化蛇妬婦餘空井¶
刺虎将軍有舊臺江口山紅寒照没石頭樹白暝烟來¶
滿衣落葉西風急更為凴髙送一杯¶
　　　瓦棺寺¶
<pb:KR4d0530_WYG_003-2b>¶
脩竹長松晝寂然梵宫髙閣起中天虎頭妙畫空餘刻¶
鴟吻名書竟不傳石柱至今標宿莽瓦棺何處葬寒烟¶
凴髙更盡䦨干曲及取江山未暮前¶
　　　石頭城用薩天錫韻¶
逶迤石路帶城遙古寺殘僧蘚半凋一自降王歸上國¶
空餘故老說前朝壊陵鬼剽傳金盌畫壁仙妝剝鳯翹¶
更欲留連盡竒觀夕陽江上又生潮¶
　　　秦淮晚眺¶
<pb:KR4d0530_WYG_003-3a>¶
赤欄橋下暮潮空逺火疎舂晻靄中新月半天分落照¶
斷雲千里附歸鴻嚴城鼓角秋聲早故國山川王氣終¶
莫訝時來一長望越吟荆賦思無窮¶
　　　八月十六夜對月¶
蟋蟀梧桐秋滿庭浮雲散盡見踈星仙人修月渾無跡¶
使客乘槎自有靈一道銀河通碧海三更白露下青㝠¶
西風忽起吹黄鵠夢斷瑤臺醉未醒¶
　　　七憶¶
<pb:KR4d0530_WYG_003-3b>¶
　　　憶錢塘¶
平湖十里碧漪風歌舫漁舟逺近同天竺雨餘山撲翠¶
海門潮上日蒸紅傷心花月隨年換回首閭閻委地空¶
白髪故人零落盡浮生悵望夢魂中¶
　　　憶姑蘇¶
讓王城外暮雲黄忍使行人哭戰塲臺上麋逰香徑冷¶
陵頭虎去劍池荒竹枝夜月歌仍怨蓴莱秋風興漫長¶
不是不歸歸未得五湖烟水正茫茫¶
<pb:KR4d0530_WYG_003-4a>¶
　　　憶㑹稽¶
千巖秋色徹層霄憶昔來乘使者軺翠袖屢扶蓬閣醉¶
籃輿時赴寳林招山隂客已無春㑹溪上風猶送暮樵¶
此恨古今銷不盡西陵寂寞又回潮¶
　　　憶維揚¶
蜀岡東畔竹西樓十五年前爛漫逰豈意繁華今劫火¶
空懐歌吹古揚州親朋未報何人在戰伐寧知㡬日休¶
惟有滿襟狼藉淚何時歸洒大江流¶
<pb:KR4d0530_WYG_003-4b>¶
　　　憶金陵¶
昔年曽上鳳凰臺二水三山眼界開六代繁華春草歇¶
千年興廢暮潮哀燈忩禪坐時聨句山館仙逰㡬引杯¶
最是令人愁絶處夕陽雙燕自歸來¶
　　　憶呉興¶
憶汎苕華溪上船故人為我重留連半山塔寺藏雲樹¶
繞郭樓臺住水天白榜載歌明月裏青帘沽酒畫橋邊¶
計籌山下先塋在欲往澆松定㡬年¶
<pb:KR4d0530_WYG_003-5a>¶
　　　憶閩中¶
漫漫漲海際天涯萬里曽乘使者槎梓澤重尋仙客洞¶
草堂頻醉故侯家人多熟酒燒紅葉市有生蠻賣象牙¶
安得夢中真化蝶翩然飛上刺桐花¶
　　　中秋次友生玩月韻¶
華月光浮玉色醪涼颸時拂紫□袍河通閣道流雲急¶
星繞天樞出地髙按舞豈無仙跨鶴縱吟聊放客揮毫¶
扁舟近憶樟亭下曽看魚龍送夜濤¶
<pb:KR4d0530_WYG_003-5b>¶
　　　閏九月逰錢塘南屏諸山¶
山僧領客興何長慧日峰前俯大荒舊俗尚傳三令節¶
人生難遇兩重陽丹楓換葉隨秋老黄菊留花過閏香¶
更與摩崖訪陳跡西風吹冷薜蘿裳¶
　　　閏中秋是日白露節¶
河漢雲消溢素光重開樽酒據繩牀嫦娥斟酒猶前夕¶
老子婆娑且醉鄉風信兩番生綠桂年華一寸入黄楊¶
怪來詩思清難忍早雁聲中露欲霜¶
<pb:KR4d0530_WYG_003-6a>¶
　　　七月望對月¶
新秋月色初圓夜逺客樓中獨坐時却數只驚身老大¶
相看聊與影栖遲神仙宫闕開三島牛女星河淡兩旗¶
不是呉剛頻伐樹西風應長出輪枝¶
　　　中秋廣陵對月¶
散盡浮雲月在東白蕉衫冷小庭空星河夜影樽罍裏¶
城郭秋聲鼓角中落葉有光時墜露鳴蛩無響不含風¶
此生五十三回見只遣嫦娥笑秃翁¶
<pb:KR4d0530_WYG_003-6b>¶
　　　上元宿通州楊原誠寓宅¶
禁城東下一川平杳杳烟蕪淡淡晴風滚暗塵羊角轉¶
水披殘凍鴨頭生離居有酒春堪醉小市無燈月自明¶
還憶故園今夕賞玉人花底共吹笙¶
　　　丁亥元日¶
梅花院落雨聲中忩外春寒淰淰風臘酒撥醅浮玉螘¶
夜燈挑燼落金蟲星環甲紀驚身老雪解寅朝騐嵗豐¶
還喜驛書催上路寸心長在日華東¶
<pb:KR4d0530_WYG_003-7a>¶
　　　中秋玩月崇真萬夀宮¶
西風吹月出雲端松柏流光繞石壇上國山河天廣大¶
仙家樓觀夜髙寒似聞玉杵鳴𤣥兔疑有瑤笙下翠鸞¶
只把酒杯供醉賞不知零露滿金盤¶
　　　四月旦日雨中送春¶
苦筍櫻桃次第來雨餘官樹緑連街白纓蚯蚓歌幽草¶
赤幘蚍蜉穴古槐短髪欲星愁有效幻身如電事無涯¶
人間恩怨何須論團扇清風又入懐¶
<pb:KR4d0530_WYG_003-7b>¶
　　　述古真人夀席為賦¶
龍虎山中有洞天長生見此老彭籛羽衣小作金門客¶
玉籙元書紫府仙藥竈夜光丹似日夀尊春色酒如泉¶
未須便覓雲林隠更閱人間八百年¶
　　　春日泛湖陪李旻徳融席上作¶
春來渾不到湖邊偶逐東風上畫船花氣暖流黄鳥岸¶
水光晴展白鷗天緑尊興極頻呼酒銀管聲髙正輥絃¶
我比放翁應更放看花不獨海棠顛¶
<pb:KR4d0530_WYG_003-8a>¶
　　　雪後苦寒¶
雪後北風尤苦寒燎爐起擁懶頭冠謾懐學士酴醿酒¶
仍對先生苜蓿盤戎馬尚驚塵滚滚客槎空望海漫漫¶
向來事是今朝夢底用悲吟且自寛¶
　　　喜雨(久旱/苦蝗)¶
日氣如焚土氣腥黒雲當午忽㝠㝠雨工分下旗千隊¶
神姥攜來酒一瓶牛馬長河迷渚涘龍蛇平陸起雷霆¶
快看一洗飛蝗盡猶及秋田晚稼青¶
<pb:KR4d0530_WYG_003-8b>¶
　　　清明日到陳荘¶
出郭東門古道斜獨騎欵段穏于車春纔三月已兩月¶
村舊百家無十家山徑低飛鬼蛺蝶野塘競噪官蝦蟆¶
東風不奈晚愈惡吹散滿身楊白花¶
　　　東西馬塍春行柬平湜伯容¶
清明時節每多隂楊栁人家花滿林侵晚乍收連日雨¶
賞春常負百年心鳬翁一一蒲塘暖雉子斑斑麥隴深¶
為報能詩平處士剩攜芳酒共幽尋¶
<pb:KR4d0530_WYG_003-9a>¶
　　　暮春有感次劉監丞¶
二鳥寧容一處囚能鳴何似不鳴休來今往古無窮事¶
剩水殘山縂是愁欲識碧雲須麗句擬裁白雪欠名謳¶
强顔未得投簪去一濯塵纓萬古流¶
　　　上京大雨驟寒飲周從道所¶
莫年已卜田園去豈意猶歌行路難且復酒杯同旅次¶
不堪人事總憂端山林茒屋三生逺風雨氈裘六月寒¶
吾友有家應此住老夫何地挂吾冠¶
<pb:KR4d0530_WYG_003-9b>¶
　　　逰鳳凰山故宫至髙禖臺鴻雁池¶
衰草寒烟老木風南朝佳氣落秋空璧來山鬼遮秦使¶
盤泣仙人出漢宫壊埒尚傳祠乙鳥荒池曽見射飛鴻¶
騷人自古多離思長在登臨感慨中¶
　　　春日偕監中士友逰南城¶
樓閣參差紫翠間㣲風不動綵雲閒栁垂禁籞絲千尺¶
水繞宫溝玉一環春樹鳥鳴圓似筦夕陽駝影兀如山¶
醉鞭緩緩吟歸去燈火城東未掩關¶
<pb:KR4d0530_WYG_003-10a>¶
　　　上京秋日三首¶
山前孤戍水邊營落日無人已斷行甌脫數家門早閉¶
轒温千帳火宵明白摧野草狼同色秋入榆關雁有聲¶
最是不禁横笛怨海天秋月不勝情¶
水繞雲廻萬里川鳥飛不下草連天歌殘勅勒風生帳¶
獵罷閼氏雪没韀紅頰女兒花作隊紫髯都䕶酒如泉¶
時巡嵗嵗還京樂别換新聲被管絃¶
逺山平野浩茫茫曽是當年古戰塲飲馬水乾沙窟白¶
<pb:KR4d0530_WYG_003-10b>¶
射雕塵起磧雲黄中郎節在仍歸漢校尉城空罷䕶羌¶
今日車書逢混一不辭垂老看氊鄉¶
　　　三月二日賞杏花光岳堂分韻¶
栁色初青草漸茸春寒猶勒杏花風新煙院落清明後¶
過雨園林罨畫中洛社衣冠今日再蘭亭觴詠此情同¶
吾年最老身仍健更向尊前借酒紅¶
　　　臘日飲趙氏亭¶
城上髙亭一再過每看風物費吟哦近詩頗效寒山子¶
<pb:KR4d0530_WYG_003-11a>¶
往事徒成春夢婆賸買十千燕市酒閒聽二八越孃歌¶
梅花枉報春消息祗遣今年别恨多¶
　　　秋日偕成竹居秦景桓逰蜀岡萬花園¶
九曲池平帶蜀岡呉公臺逺隔雷塘閒尋遺跡懐千古¶
逈立髙丘望八荒黄落山川秋廣大青㝠風露日凄涼¶
一尊不慰登臨地朔雁南雲恨更長¶
　　　春日逰王公亮南墅¶
人家星散住村墟第二港頭潮水初蛺蝶一䦨花院落¶
<pb:KR4d0530_WYG_003-11b>¶
烏犍千畆雨鉏犂養魚已得陶朱法種樹還抄汜勝書¶
興熟不辭歸路逺醉扶斜日上柴車¶
　　　秋日陪呉興諸府公宴魯公池上¶
芙蓉池上㑹羣公滿意華筵笑語中虹影連蜷山外雨¶
荷香澹蕩晚來風歌催銀甲箏逾急涼入金樽露易空¶
我亦玉堂揮翰手題詩合在水晶宫¶
　　　刋史局雨涼陪韓左丞叔亨小集¶
斷煙疎雨散秋虹古木髙堂納晚風青史文章千古上¶
<pb:KR4d0530_WYG_003-12a>¶
紫㣲星象五雲中前朝無似於今盛羣彦難期此㑹同¶
涼思滿簾宜解帶好懐寧放酒杯空¶
　　　中秋張外史招賞月失約賦以謝之¶
明月中天霧氣消酒醒涼思正飄飄星河不動秋空濶¶
鐘鼓無聲夜寂寥露下逺山皆落木風來滄海欲生潮¶
仙家玩事無縁到虛負瓊樓聽玉簫¶
　　　辛巳二月朔登憫忠閣¶
百級危梯遡碧空凴䦨浩浩納長風金銀宫闕諸天上¶
<pb:KR4d0530_WYG_003-12b>¶
錦繡山川一氣中事往前朝僧自老魂來滄海鬼猶雄¶
只憐春色城南苑寂寞餘花落舊紅¶
　　　早發潞陽驛¶
征車如水轡如絲望入金河欲曙時萬里山川環拱抱¶
九天宫闕起參差風林泥泥秋多露野淀稜稜曉有澌¶
三十餘年觀國願白頭今日到京師¶
　　　上京即事¶
灤河東出水瀠洄叠坂層岡擁復開金柱鎮龍僧呪罷¶
<pb:KR4d0530_WYG_003-13a>¶
玉輿馭象帝乘來中天星斗朝黄道塞漠雲山繞紫臺¶
欲擬兩京為賦頌白頭平子愧無才¶
　　　舟發浙江夜泊廟山驛¶
風帆東上浪㝠㝠鐘鼓山前近驛亭江海秋生河漢白¶
魚龍夜没水雲青誰從三島求仙藥自信孤槎應客星¶
好喚呉兒扣舷起浩歌呼酒月中聽¶
　　　豫章山房為見心復公賦¶
劍江寺裏古樟樹百尺如盖青童童山靈長此䕶林壑¶
<pb:KR4d0530_WYG_003-13b>¶
雷電不許藏蛇龍掃石僮來秋葉後談經僧坐晝隂中¶
題詩禪房更瀟洒便與王城祗樹同¶
　　　上清山中¶
煙景空明石路㣲千年草木駐光輝山中觀闕金銀氣¶
天上神仙黼黻衣赤石大溪魚欲化青雲𤣥圃鶴長飛¶
只今浩劫頻來往未信滄洲與願違¶
　　　四明寓居即事¶
郡城重鎮浙江東徼道荒蕪雉堞空於越山川星紀外¶
<pb:KR4d0530_WYG_003-14a>¶
故王臺榭水雲中船來蠻賈衣裳怪潮上海鮮鱗鬛紅¶
不向旗亭時一醉行人愁殺栁花風¶
　　　郡樓晚望¶
全晉山川氣象開滿城煙樹擁層臺土風舊有堯時俗¶
人物今無楚國材千嶂晚雲原上合兩河秋色雁邊來¶
昔賢勝賞今陳迹落日登臨畫角哀¶
　　　雁自代過晉嶺客中感興¶
雁行初自雁門來逺度平沙陣勢開光禄塞空霜氣冽¶
<pb:KR4d0530_WYG_003-14b>¶
受降城廢水聲哀烏孫公主歌難和猿臂將軍射未回¶
今日客中腸易斷不須更上最髙臺¶
　　　茌平道中¶
風起征塵滿鬢鬚頻呼驛卒緩前驅已悲白骨多新鬼¶
尚說黄巾半畏途麥老大田鳴乳雉草深荒徑竄妖狐¶
停驂思飲瓜園井欲倩鄰翁放轆轤¶
　　　宴四明江中醉卧及醒舟已次車廏站¶
使節重來省昔年舊逰零落一凄然山川在眼空陳迹¶
<pb:KR4d0530_WYG_003-15a>¶
歌舞催人又别筵風捲潮聲全海起雨分虹影半空懸¶
酒醒惟有斜忩月偏照姚江獨夜船¶
　　　發樂清縣岑山亭¶
百尺新亭起碧岑長藤古木鬰蕭森山重山掩分呉越¶
潮落潮生自古今飛鳥去邊浮海色夕陽明處散秋隂¶
五雲長近仙臺上時聽鸞簫月下吟¶
　　　石門書院瀑布¶
飛泉噴薄下靈湫疑有龍居最上頭長日風雷穿石起¶
<pb:KR4d0530_WYG_003-15b>¶
半空河漢抉雲流青牛隠去神宫在𤣥鶴歸來洞府幽¶
弭節名山諧宿願築居終羨昔賢㳺¶
　　　西峽渡¶
江上日髙寒霧開渡頭風順早潮廻中流白舫翩翩下¶
兩岸青山滚滚來蠻媪浣紗衣似雪驛夫到岸鼓如雷¶
舍人起掲篷忩坐笑割羊桃薦酒杯¶
　　　湄洲嶼¶
飛舸鯨濤渡𣺌㝠祠光壇上夜如星蛟龍筍簴縣金石¶
<pb:KR4d0530_WYG_003-16a>¶
雲霧衣裳集殿庭萬里使軺㳺冠絶千秋海甸仰英靈¶
乘風欲借天風便彷彿神山一髪青¶
　　　次福青宏路站州守林清源邀飲治所¶
酒家籬落隔青棕更在輕煙細雨中繞郭好山横野碧¶
縁溪芳樹立春紅故人雪鬢年年老太守風謠處處同¶
十載相逢又相别不堪迴首海雲東¶
　　　浮山道中¶
處處人煙有酒旗楝花開後絮飛時一溪春水浮黄頬¶
<pb:KR4d0530_WYG_003-16b>¶
滿樹春風呌畫眉入境漸聞人語好看山不厭馬行遲¶
江蘺緑徧汀洲外擬折芳馨寄所思¶
　　　北山苦雨待程繼先舟行¶
老態已成便早睡呼兒更與助深杯半忩風雨催秋到¶
一夜湖山入夢來潦水無根殊汎濫蛩聲多事為悲哀¶
不知明發縁何喜滿意燈花落又開¶
　　　寄龍翔訢公長老¶
古笪橋邊夾道斜老禪方丈梵王家山人宴坐時分芋¶
<pb:KR4d0530_WYG_003-17a>¶
天女飛來或散花䕶法神龍蟠結構定巢春燕避袈裟¶
此生已悟空無住欲就莎房借鹿車¶
　　　登嚴先生兩釣臺¶
兩臺有徑可躋攀老樹長藤薈蔚間漁釣自忘天子貴¶
風雲何似客心閒鐘催夜月來孤寺帆挾春濤過亂山¶
寂寞羊裘軒下路㡬人攜酒酹潺湲¶
　　　滕王閣晚望¶
岧嶢傑閣起城皋尚想君王結構勞楚國山川推壯麗¶
<pb:KR4d0530_WYG_003-17b>¶
唐人文賦擅風騷天開彭蠡連江濶山向番禺入嶺髙¶
萬里登臨一懐古朔雲秋興正滔滔¶
　　　南山蓮社偕韓友直伯清昆季㳺龍井寺¶
長憶東林逺法師三生張野有前期經書貝葉繙重譯¶
漏刻蓮花禮六時長老布金多滿地髙僧卓錫自成池¶
不妨隨喜諸天上扶得風篁玉一枝¶
　　　天竺山中訪項可立不遇¶
葛洪川畔千年寺路繞長松一澗分潭影青移行處岫¶
<pb:KR4d0530_WYG_003-18a>¶
嵐光白散望中雲猿公吟樹應思侣鹿女銜花不亂羣¶
常羨山僧專勝概水聲林下百無聞¶
　　　㳺萬松菴¶
黄塵撲馬出西城忽見雲林眼倍明竟日寂無山鳥語¶
滿嵐純是澗松聲石幢花雨何時灑禪榻茶煙特地生¶
客自去來鐘梵外老僧於世已忘情¶
　　　扈從之上京過龍門¶
兩崖髙立色㝠㝠俯視空光一罅青石兀馬蹄危不渡¶
<pb:KR4d0530_WYG_003-18b>¶
水漂龍氣暗聞腥山川壯自開天險風雨隂疑來鬼靈¶
我欲重尋舊題處濕雲寒蘚滿巖扄¶
　　　㳺武康禺山留宿昇元宫¶
白石西邊山更青杖藜塵外得經行鳥翻夕照落空翠¶
人逆松風聞澗聲道士煮茶留夜話田家燒草起春耕¶
也知真境多佳境擬約衡茅寄此生¶
　　　四月䕶三喪渡江之宴塢¶
亂雲散黒收殘雨落照浮紅滿大江煙際小星添箇箇¶
<pb:KR4d0530_WYG_003-19a>¶
沙頭宿鳥下雙雙文章爛漫工何補膽氣崢嶸老未降¶
新喜仙翁與釋子買山容作讀書忩¶
　　　天竺北峰行香汎舟湖山堂¶
肩輿直過上湖西泱漭晨光逺欲迷風起澗松清不暑¶
雨乾石路淨無泥泉分絶壑流邊續雲到髙峰盡處低¶
投老寧能數來往把杯洞口聽猿啼¶
　　　聽松軒為丹丘杜髙士作¶
長松千樹擁前榮虛籟還從樹底鳴一片海濤雲杪墮¶
<pb:KR4d0530_WYG_003-19b>¶
㡬番山雨月中生茶香夜煮苓泉活琴思秋翻鶴帳清¶
安得南華老仙伯相隨軒上說風聲¶
　　　𤣥圃為上清道士周静脩題¶
路上仙巖最上溪仙家住處有丹梯瑤臺鶴下天風冷¶
靈鎖花深曉日迷五色芝房團紫盖千年石髓裂青泥¶
羽人即此宜髙隠豈在崑崙萬國西¶
　　　梅雪齋為紫霄宫楊逢賓題¶
雪樹生香滿佩巾紫霄最上集仙真苔荒鶴跡渾無路¶
<pb:KR4d0530_WYG_003-20a>¶
花暗笙聲不見人瑤圃月寒通白曉丹臺雲暖駐長春¶
莫教流水山前去恐似桃源客問津¶
　　　犀山凝翠臺為上清道士劉伯達題¶
仙館深居寂寞濱千巖濃翠濕無塵築臺一日臨風雨¶
驅石中宵使鬼神潭上晝㳺魚聽瑟花間春醉鳥銜巾¶
山靈不是藏真境留待雲棲學道人¶
　　　愛松亭為嘉禾三塔寺寛海雲賦¶
檇李灣頭窣堵波種來松樹繞庭多碧粘老甲渾苔蘚¶
<pb:KR4d0530_WYG_003-20b>¶
黒入秋隂半薜蘿古刹每聞龍捨宅神僧常似鳥為窠¶
無人訪得韋侯筆與作山堂障子歌¶
　　　氷雪菴為衡岳北山上人賦¶
衡嶽山中老道人一龕一衲足容身禪林出定雲生室¶
詩境行吟清入神瓶水不凝霞氣暖石門長埽虎蹄新¶
只應煨芋燒茶外乞火時時到寺鄰¶
　　　雲松巢為翰林學士王公儼作¶
髙人自昔愛雲林擬作幽居寓素心遁世每懐箕叟隠¶
<pb:KR4d0530_WYG_003-21a>¶
題詩聊效謫仙吟㡬番白鶴迷秋夢半樹青蘿補夕隂¶
獨坐天風灑毛髪髙寒何似玉堂深¶
　　　醉月堂為萬聲逺作¶
月有秋期醉有鄉虛堂中夜挹流光九天零露濺尊俎¶
萬里髙風扶佩裳白鳳飛回聲縹𣺌玉笙吹徹夢清涼¶
醒來却覓神遊處狼籍中庭桂子香¶
　　　不繫舟漁者陳子上自號¶
本來無繫亦無舟隨意江湖可漫逰縱遣西風吹水外¶
<pb:KR4d0530_WYG_003-21b>¶
不妨明月爛沙頭人情平地波瀾起身世虛空日夜浮¶
安得從君歸把釣只將吾道付滄洲¶
　　　浮雲道院(在吉/安)¶
百年身世與雲俱日看紛紛變態殊江雨欲來龍氣黒¶
天風忽散鶴聲孤行藏與道同舒卷富貴何心較有無¶
此意髙人還盡解數椽營在楚山隅¶
　　　石田山房為毛叔達作¶
犖确初開百畆荒四明山麓有丹房種來玉子雙雙白¶
<pb:KR4d0530_WYG_003-22a>¶
鑿破雲根寸寸方赤水洞天宜避世全椒道士可休糧¶
㑹尋瀑布聲中去一洗吾生浩刼忙¶
　　　雪巢為上清劉道士賦¶
團團茒盖一巢輕雪滿千山虛白生象外乾坤還太古¶
望中樓觀盡通明雲藏宿鶴渾無迹水落長松暗有聲¶
人在寒空最髙處羽衣瑤佩不勝情¶
　　　次韻劉伯貞與金山即休了長老唱和¶
老禪居處水雲重此地纎塵不可容潮色平鋪無際海¶
<pb:KR4d0530_WYG_003-22b>¶
日光先上最髙峰踏花佛馭紅牙象獻寳神騎白耳龍¶
第一江山第一座㡬時來聽講時鐘¶
　　　北山禪房次危太樸韻¶
一簞小寄青蓮宇尺土巍臨白玉京名藥曬庭分草木¶
好詩書壁雜真行刼塵息後心源浄僧臘髙來頷雪生¶
我住巷南師巷北相過談到暮鐘聲¶
　　　游金山柬即休了公¶
八十了公如古佛禪心已久㑹真如飯供南海浮來鉢¶
<pb:KR4d0530_WYG_003-23a>¶
經鈔西天譯後書持咒降龍秋雨歇焚香迎客晚潮初¶
此生終擬依蓮社猶苦塵縁未破除¶
　　　寄越寳林别峰嘉禾水西仲銘¶
越絶千峰有别峰老禪宴坐梵王宫願中結習三生熟¶
機外忘言萬法空錫影夜飛天姥月鐘聲曉度禹陵風¶
孔淳自許游方者須覓巖居竺法崇¶
刼灰不到爽溪亭珍重堂頭老仲銘朝暮鐘魚仍梵唄¶
虛空龍象自神靈幽禪定後燈懸壁清盥閒來水在瓶¶
<pb:KR4d0530_WYG_003-23b>¶
草座麻衣亦吾事㑹尋臺上共繙經¶
　　　寄越能仁用章俊禪師¶
晚節叢林道欲孤喜公赤子服於菟千巖萬壑平安否¶
淡飯長齋飽得無坐觀山童闚止水講經龍女獻明珠¶
沃洲勝㑹還堪繼豈獨東林有社圖¶
　　　寄清逺渭禪師¶
自聽龍翔寺裏鐘刼餘金碧更重重天王按劍踏魔女¶
羅漢弄珠降老龍蒲室千鐙誰繼照渭川一𣲖自分宗¶
<pb:KR4d0530_WYG_003-24a>¶
未知今日西岡塔留得荒寒㡬箇松(西岡乃/笑隠塔)¶
　　　寄四明定水見心復禪師¶
聞公近住慈谿寺今是璘師第㡬鐙笑我在前圖作佛¶
只今投老欲依僧瓶中舍利藏來長忩外獼猴喚得譍¶
㑹拂塵衣上方去天香樹底乞花蒸¶
　　　寄平江開元寺雪忩光公(蜀/人)¶
獨木山寮晝不開禪餘香印已成灰寺分麋鹿臺前住¶
人向魚鳬國裏來佛鉢供多光類玉祖衣傳久色如苔¶
<pb:KR4d0530_WYG_003-24b>¶
一枝得箇卭州竹拄到雲居不擬回¶
　　　送西江賢古愚上人¶
山僧新自豫章回千里還乘渡水杯問法諸天龍象繞¶
談經半夜鬼神來西風夏解江雲變南國秋歸野菊開¶
欲叩心宗塵外侣白頭今日已成灰¶
　　　送範準堂住天台法輪寺¶
白首南屏坐不回偶提佛法住天台幽禪有味風生磬¶
瘦影無塵月滿臺羅漢山中飛錫過鮫人海上獻珠來¶
<pb:KR4d0530_WYG_003-25a>¶
不知萬壑煙霞底何處尋師撥芋煨¶
　　　送道存師游方¶
故人去作逺逰僧千里關河付脚縢壊衲秋縫慈母線¶
空山夜别祖師燈王城乞食應持鉢岳寺棲禪暫挂籐¶
何日諸方㕘叩徧一菴歸老白雲層¶
　　　送絶宗繼講師住大雄寺¶
大展三衣古道塲真人髙拱殿中央曼陀雨散天花落¶
薰陸煙生石乳香纚纚風雷飛講舌耽耽龍象繞禪牀¶
<pb:KR4d0530_WYG_003-25b>¶
師行不廢宗雷社㑹覓籃輿到上方¶
　　　送泐季潭還龍翔(時笑隠/已化)¶
曽將小品問支公真是人間學道雄弟子不須悲滅度¶
禪師久已證圓通長懐石上三生舊無復溪頭一笑同¶
想見西岡歸禮塔神光時遶夜壇紅¶
　　　送至上人還金陵(卷有笑隠/丁仲容詩)¶
朱雀橋邊白下門舊游回首不堪論令威未返遼東鶴¶
圓澤難招石上魂金刹火餘灰已冷錦囊詩在墨猶存¶
<pb:KR4d0530_WYG_003-26a>¶
南來邂逅逢師話老淚臨風墮酒尊¶
　　　聞雲海寛寳林同二師寂音悼之¶
久别呉寛與越同近傳歸寂故禪宫葛川有日尋圓澤¶
蓮社無人寄逺公亭外松焚雲海静井間鰻化寳林空¶
只留一㸃詩燈在長照殘山剩水中¶
　　　答復見心見寄¶
蓮花峰下天香樹吹老西風㡬度秋僧寳真同洪覺範¶
詩窮我亦孟參謀文章宇内千年事身世江湖萬里舟¶
<pb:KR4d0530_WYG_003-26b>¶
甚欲相期石橋路更須同訪羽人丘¶
　　　重寄水西新公道塲渭公三塔寛公¶
我恐前生老法華退居清淡即僧家禪師有道常騎虎¶
侍者通神自辟蛇已負法身來震旦終抛塵網覓提奢¶
洞庭春後多風水准擬南歸買釣車¶
道塲山頂千年寺逈出雲林最上層師已新聞出世法¶
我今渾似在家僧書遲不到秋風雁詩苦長縣夜雨燈¶
蚤晚南歸有船(闕/)¶
<pb:KR4d0530_WYG_003-27a>¶
　　　籌峰真館追松瀑黄石翁尊師¶
月色今宵恰滿規有山如此愧來遲金堂石室不到處¶
澗水松聲無盡時麻姑凌寒或送酒木客入夜同吟詩¶
匡廬老仙去已逺悵望雲間笙鶴期¶
　　　送張惟善使還上清宫¶
驛騎翩翩萬里歸上清山下是巖扉金銀宫闕神仙館¶
河漢文章織女機赤羽頻縣行處節青霞自剪醮時衣¶
使途邂逅還相别廻首江雲朔雁飛¶
<pb:KR4d0530_WYG_003-27b>¶
　　　送道士張一無還安仁省親¶
南楚東呉一草亭道人元不歎飄零幻身在世真如露¶
客鬢經年漸欲星招隠山中猿鶴怨話禪石上鬼神聽¶
殷勤此别須回首不忘君家桂樹青¶
　　　贈别句曲外史張伯雨¶
𤣥洲别島鬰巃嵸滿谷蜷雲䕶萬松外史編圖瓊笈秘¶
隠居留誥玉函封丹池雨見龍無角藥圃春肥鹿有茸¶
擬借一龕為洞吏與君來往大茅峰¶
<pb:KR4d0530_WYG_003-28a>¶
　　　壺隠為滁州徐仁則賦¶
匏繫深知固蒂難飬生聊托一壺間仙公賣藥曽藏市¶
逸士操瓢只在山千里江湖浮處逺百年日月貯來閒¶
底須狡獪驚凡目剖破輪囷别築環¶
　　　懐計籌山通真館純一雲峰髙士¶
彫年短髪苦駸駸只益孤懐歎惋深老比師丹渾忘事¶
死無鍾子絶知音哀猿易下三聲淚獨鶴長存萬里心¶
漫憶雲峰凌羽士故山無夢可相尋¶
<pb:KR4d0530_WYG_003-28b>¶
　　　送匡山王濟逺朱𢎞道南歸¶
萬峰蒼翠繞舒城中有琳宫似上清俠客劍寒騰虎氣¶
仙人笙響作鸞聲到山定及朱桃熟歸洞應多白鹿迎¶
好在丹房保𤣥極九還金液待君成¶
　　　幻寓菴用虞芝亭學士韻¶
暫寄㣲軀在世塵此菴名亦强為鄰了知百嵗旦暮事¶
豈泥三生前後因非假日明那有目忽隨空壊本無身¶
要知枯坐環中者别是人間不死人¶
<pb:KR4d0530_WYG_003-29a>¶
　　　送述古彭大年真人¶
袖有神方煉紫荷㡬年璚籙著功多仙人海上騎黄鶴¶
道士山中認白騾棗木斗盤藏霹靂楊枝瓶水灑天河¶
只應小閱開皇刼一劍秋空處處過¶
　　　大年仙人樂天遺雷符一卷為題¶
一夕空飛解劍形先生神氣即風霆已還天闕朝羣帝¶
别寫雷符使六丁遼海鶴歸雲邈邈葛陂龍化水㝠㝠¶
只今有子能傳業來奉祠官篆檄靈¶
<pb:KR4d0530_WYG_003-29b>¶
　　　題閑閑呉宗師徒孫丁自南卷¶
羨君學道上清宫親得先生早發䝉枸杞未逢朱孺子¶
丹砂須問葛仙翁忩前㸃易寒研露壇上焚香夜禮空¶
化鶴歸來定何事從師千載住崆峒¶
　　　送劉彦基奉宗師命訪求道徳經註¶
北風霜霰日㝠㝠送子南歸出廣庭上國㡬年陪賜履¶
名山隨處訪藏經藜光照夜時燃火龍氣衝寒直射星¶
却憶冲虛觀前路豫章雙樹更青青¶
<pb:KR4d0530_WYG_003-30a>¶
　　　壺洲為上清張道士題¶
錦水溪頭觀闕青仙家原不隔滄溟鳳麟洲渚寒凝碧¶
雲霧衣裳夜降靈金醴浸花留客醉玉笙吹月使龍聽¶
看君福地容蕭爽長與曽孫宴幔亭¶
　　　送上清道士李自賓歸山¶
歸去青溪㸃易忩仙林如子世難雙丹藏虎豹千山雪¶
劍度魚龍萬里江别洞苔花分石路古壇松子落巖淙¶
道人不用尋煙火术煎經冬正滿缸¶
<pb:KR4d0530_WYG_003-30b>¶
　　　送陳復齋歸婺之武義清寧觀¶
武川道館白雲間蕭散真宜羽客閒丹侣有情開藥竈¶
青童應在守蘿關岡頭叱石成羊起花下吹笙馭鶴還¶
嵗晚相思擬相覓只愁落葉滿空山¶
　　　送胡道士還豫章舟居¶
道人船子是行窩如此東湖煙水何寳劍攜將叱雷雨¶
錢符埋得鎮蛟鼉雲盤仙篆朱文細海浴神丹絳氣多¶
應與匡廬桂風子山中騎虎夜相過¶
<pb:KR4d0530_WYG_003-31a>¶
　　　送薛鶴齋南歸呉中¶
老鶴幡然憶楚皋南來直渡浙江濤千年故國悲城郭¶
萬里晴空見羽毛候館夜吟飛綵翰靈壇秋醮振琅璈¶
隃麋白屋山中路留得仙家舊種桃¶
　　　雲臺真館為上清周用章作¶
突兀中天積翠遙層臺宛似鬰羅蕭清池曉浴丹如火¶
白石春耕玉有苗此地來龍如可築他年歸鶴底須招¶
只應月夜㳺仙侣時復吹笙下紫霄¶
<pb:KR4d0530_WYG_003-31b>¶
　　　送方玉壺羽士之京師¶
學道武夷還上清羽人毛骨鶴同輕丹留别室生虹氣¶
歗隔空山作虎聲劍外鬼神來叱咤畫中河嶽入經營¶
緱山合在飛亷館㑹見祠光徹夜明¶
　　　輓張伯雨宗契¶
一夕星壇蛻羽衣山靈何許散靈輝書留真誥陶𢎞景¶
名在丹臺馬子㣲海上青驘應逺去罏中白兔想潛飛¶
風篁後夜還成韻猶似簫聲月下歸¶
<pb:KR4d0530_WYG_003-32a>¶
鹿巾曽入紫宸朝歸向名山駐緑軺龜脫生筒無俗累¶
鶴存瘦骨有仙標三元饑飯杯猶在五色香烟火已消¶
應復神遊易仙館人間楚些若為招¶
童稚情親到白紛真香㡬向鵲爐焚丹成自浣天壇雨¶
劍解空埋月磵墳山友分將石刻帖門人唱得錦飛羣¶
他時㑹續君前傳刋作青瓊板上文(月磵/塟所)¶
　　　正一冲和宫楊𢎞道以虞學士詩求和¶
𤣥都桃是舊時花曽駐春遊送客車翰墨尚看延閣老¶
<pb:KR4d0530_WYG_003-32b>¶
松蘿長䕶羽人家丹砂鍊得仙翁術白絹封來諫議茶¶
文采風流徒想見九霄無佩乞飛霞¶
往事真成過眼花前王俱此走降車鶴歸華表千年郭¶
燕入烏衣百姓家雨壊苑墻生野薺雲殘候館老山茶¶
欲將弔古無窮意髙倚披雲賦落霞¶
　　　廣東帥府掾林徳恭餉藤簟¶
韜向筩中一握輕風漪八尺勝桃笙文編黒白蚺皮滑¶
漆透丹黄虎魄明隖上卷將滄海色嶺南寄與故人情¶
<pb:KR4d0530_WYG_003-33a>¶
竹牀柟枕山忩下從此酣眼夢亦清¶
　　　鐵笛為孟天暐賦¶
愛此輕圓鐵鑄成何須楚竹選孤生年多化作青蛇色¶
夜静吹如彩鳳聲繡出碧花凝錯落冷含金氣發鏗清¶
最宜攜向君山去一聽仙翁奏月明¶
　　　給事以馬乳貺就索詩¶
挏官載出槖駝馬分得官壺給事家代飲酪奴寧許敵¶
蒸豚人乳不成誇肥凝曉露䲭夷革香帶秋風苜蓿花¶
<pb:KR4d0530_WYG_003-33b>¶
長與詩翁消酒渇肯辭為客住龍沙¶
　　　仙娥玩月圖為野雲陳氏題¶
仙娥㣲步下髙寒獨立長松月滿山汝影透明金背鏡¶
佩聲飛動玉連環洗空碧海銀蟾冷舞罷瑤階白鳳閒¶
不是丹青寄顔色行雲無夢到人間¶
　　　陳子平寄所作瓊花答謝¶
鳳在陽岡鶴在臯相思空遣夢勞勞簫吹夜月江橋酒¶
槎泛秋風海市濤故國山川呉分野美人詞賦楚離騷¶
<pb:KR4d0530_WYG_003-34a>¶
瓊花新製人爭寫應使揚州紙價髙¶
　　　周漢長公府臨安故城二圖(今開/元宫)¶
主家樓觀鬰參差想見當年全盛時宫草細侵行輦路¶
苑花深覆泛舟池瑤臺仙去塵生海甲帳神來風滿旗¶
好在畫圖留勝蹟五雲長䕶鶴笙祠¶
南渡君臣建業偏不堪喬木黯風煙豈知白馬興王後¶
又到紅羊換刼年三輔黄圖空郡國六朝王氣𣺌山川¶
白頭開府歸來日應覽遺蹤一愴然¶
<pb:KR4d0530_WYG_003-34b>¶
　　　海樓為宛丘秋藏用題¶
不著闌干百尺髙難容此客卧雲濤深連厚地三千軸¶
逈壓神仙十五鼇日影夜生浮畫棟珠光秋孕射霜袍¶
醉來白眼看餘子未許元龍氣獨豪¶
　　　太古樓為豫章傅道士題¶
羽客棲𤣥紫極宫樓居三景自玲瓏游雲宛在洪荒世¶
探道元居恍惚中忩白夜生南浦月簾髙時卷上江風¶
如何宴坐忘機者千刼塵縁一息空¶
<pb:KR4d0530_WYG_003-35a>¶
　　　半村為傅處士賦¶
半距城闉半距村煙霞咫尺少塵喧小車出市僕先路¶
斜日下山人到門兩岸花隂連第宅一川草色散雞豚¶
田家數里將迎慣時復相留醉酒樽¶
　　　李克約餉臘梅并詩用韻答之¶
空谷佳人縞袂單淡黄衫薄䕶春寒色欺隠者山中桂¶
香逼騷靈畹裏蘭鳥吐粟金妝處巧蜂留蜜滓鍊來乾¶
數枝乞與吟忩供温水銅瓶自挿看¶
<pb:KR4d0530_WYG_003-35b>¶
　　　霍丘孫游武林湖山之勝詔之¶
千頃平湖繞郡城畫船小槳盪春聲紅酣花港風荷宻¶
玉照梅岡雪樹明煙月長留歌舞地山川不改古今情¶
君行須到峰南北為覓蒼苔石上名¶
　　　懐臨川舊游賦以贈别戈直伯敬¶
擬峴臺前汝水流因君還憶舊曽㳺故人零落半為鬼¶
賤子蹉跎今白頭詩思入江楓葉冷鄉心隨雨雁聲秋¶
北齋居士知强健為覓新篇慰别愁¶
<pb:KR4d0530_WYG_003-36a>¶
　　　暮春偶作¶
瞢騰睡思酒頻中潦倒吟懐語不工燕子人家春復夏¶
楝花時候雨兼風青林脫蝨成蝴蝶白水鳴蛙抱活東¶
甚欲相從問丹訣頂間朱橘㡬時紅¶
　　　草堂為胡晉仲題¶
姑孰城中林壑竒幽人愛此結茅茨垂忩已著盧鴻畫¶
繞壁惟書杜甫詩花氣晴薰燒酒火潮痕晚上釣魚絲¶
數椽有此真堪隠不待山靈重勒移¶
<pb:KR4d0530_WYG_003-36b>¶
　　　贈相士陳巨山¶
老我寧甘徹骨貧多君見與掇皮真&KR0446;厓本是無情者¶
若水終為勇退人機外驪黄難著相眼中青白自如神¶
華峰太極圖猶在何日相欈問隠淪¶
　　　贈地理家何玉泉¶
芒屩笻枝興𣺌然知君曽得異人傳經探玉髄青囊秘¶
山隠金精鐵鎖縣腹有丹光飛日月眼窮地脉入雲煙¶
㡬時把袂神州路共看華嵩翠挿天¶
<pb:KR4d0530_WYG_003-37a>¶
　　　贈易學李所翁¶
易學如翁近所無藹然聲問動江湖著龜凶吉占如繇¶
爻象縱横畫有圖三卷秘書傳句曲百錢卜肆隠成都¶
相逢欲問平生事何惜春醪滿眼沽¶
　　　贈箏工任禮¶
牙牀銀甲不勝清錦席瑶箏無限情第一部中當絶藝¶
十三絃上有新聲齊宫蟬怨時時咽湘浦鴻來箇箇驚¶
宜向教坊供國樂要須名似郭無名¶
<pb:KR4d0530_WYG_003-37b>¶
　　　玉笙為陸國瑞賦¶
曽聽仙人白玉笙飛瓊有譜學初成碧桃半向露中落¶
采鳳忽來雲際鳴瑟響洞庭空寫恨磬浮瀛海不傳聲¶
何如吹上扁舟去秋滿西湖月正明¶
　　　長至日題¶
佳節蕭然無過賓餕餘觴豆自相親斗垂西柄半入海¶
梅發南枝先得春平日以文為事業老來惟酒是精神¶
莫論炊熟邯鄲未巳是山翁一欠伸¶
<pb:KR4d0530_WYG_003-38a>¶
　　　元夜獨坐¶
九衢花月萬家燈憶在錢塘與廣陵過去豪華春似夢¶
老來心賞冷於氷蘇耽仙後還為鶴房琯生前本是僧¶
喚取家人多置酒只將寂寞付瞢騰¶
　　　夜起¶
雞鳴不鳴山四更月落未落霜滿城起看北斗寒挂地¶
俯聽長河流有聲今夕何夕耿無寐千古萬古難為情¶
欲持心事出門去哀歌坐待東方明¶
<pb:KR4d0530_WYG_003-38b>¶
　　　秋懐¶
山人底事縛㣲官來對䦨干首蓿盤匣印少開經雨澀¶
篋衣多敝入秋寒勞生沙漠隨征轂入夢江湖有釣竿¶
歌罷中庭待明發起看星漢正漫漫¶
　　　世事¶
世事紛紛在目前故園無復可歸年呉東城陷仍為沼¶
滄海塵生欲變田䑕穴詎容銜窶藪豨膏聊解運方穿¶
臣心有血才盈掬擬向天公罄一箋¶
<pb:KR4d0530_WYG_003-39a>¶
　¶
　¶
　¶
　¶
　¶
　¶
　¶
　¶
<pb:KR4d0530_WYG_003-39b>¶
　¶
　¶
　¶
　¶
　¶
　¶
　¶
　蛻菴集卷三¶
